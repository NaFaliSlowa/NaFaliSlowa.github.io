<!DOCTYPE html>
<html>
<head>
    <title>Na Fali Słowa - Trędowata</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Trędowata</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Byłam rytmem sekund i kaskadą godzin, 
<br>wodospadem minut i dobą bezdechu,
<br>najważniejszą damą pośród wszystkich bogiń,
<br>dozą namiętności i dawką uśmiechu. 
<br>
<br>Dniem pełnym dialogów i nocnym westchnieniem,
<br>gestem zatracenia i czasem bez granic, 
<br>byłam bez wątpienia perłą w dobrej cenie 
<br>i morzem spełnionym roztańczonej  fali. 
<br>
<br>Byłam na dzień dobry i na do widzenia,
<br>jawą przygód w pełni, snem w kierunku jutra, 
<br>ze mną przecież chciałeś doganiać marzenia
<br>nawet te ukryte w niezbadanych studniach. 
<br>
<br>Oddechem pieszczoty i dotykiem raju,
<br>wulkanem rozkoszy i fantazją plejad,
<br>mieszkałam w pobliżu, bo na serca skraju,
<br>a ty podziwiałeś wypieszczone dzieła. 
<br>
<br>Byłam całą sobą w każdym skrawku ciebie
<br>między wschodem myśli a zachodem wyznań,
<br>miałam być na zawsze lazurowym niebem,
<br>a jestem odpadem w trędowatych bliznach.
                    </div>
                </h5>
            <h3>09.05.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>