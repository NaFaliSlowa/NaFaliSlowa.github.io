<!DOCTYPE html>
<html>
<head>
    <title>Na Fali Słowa - Niepewność2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Niepewność</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wczoraj choć było fotografem
<br>złapało w kadrze magię chwil,
<br>ubrało lekką z sekund szatę,
<br>bo chciało być dla innych kimś.
<br>
<br>Wczoraj, z przypływem morskiej fali
<br>przy brzegu czasu, jest jak nikt,
<br>lecz dziś ten płomień w oczach pali
<br>latarnia, która szczęście tli. 
<br>
<br>A jutro będzie niewiadomą.
<br>To taki ktoś. A może nikt?
<br>Wczoraj i dzisiaj tworzą pomost,
<br>by w stronę jutra z wiarą iść.
<br>
<br>Lecz czasem wczoraj bywa zgubą,
<br>a dziś ubiera czarny płaszcz,
<br>podkłada kłody wszystkim ludziom
<br>i budzi w myślach drugą jaźń.
<br>
<br>Czekam na jutro w lepszej barwie,
<br>już w dłoniach chowam jego smak,
<br>jutro to nieodkryty skarbiec,
<br>słomiany nad godziną dach.
<br>
<br>I chociaż wczoraj przeminęło,
<br>a dziś zostawia życiu ślad,
<br>to może jutro będzie perłą
<br>tych nieodkrytych jeszcze map.
<br>
                    </div>
                </h4>
            <h3>06.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>