<!DOCTYPE html>
<html>
<head>
    <title>Na Fali Słowa - Z pamiętnika obolałej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika obolałej</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Obserwuję bardzo często 
<br>mozaiki na ciele.
<br>Są nagrodą, może zemstą? 
<br>Bijesz coraz śmielej. 
<br>
<br>Fioletowo żółte róże 
<br>zdobią czarne myśli,
<br>efektywny ból na skórze 
<br>wiarę w dobro niszczy.
<br>
<br>A wyzwiska, poniżanie 
<br>gnębią mnie od środka.
<br>Ty masz serce? Może kamień?
<br>Czuję się jak odpad. 
<br>
<br>Obserwuję swoje życie 
<br>tam gdzie wzrokiem sięgam,
<br>przecież byłam serca biciem,
<br>niczym lekki jedwab. 
<br>
<br>Dzisiaj blizna bliznę goni 
<br>fundament rujnując,
<br>już nie czuję cieplej dłoni,
<br>pięścią psujesz urok. 
<br>
<br>A po kątach cisza płacze,
<br>nie stać nas na dialog,
<br>mniej radości, więcej skwaszeń, 
<br>gdy króluje szarość.
<br>
<br>Obserwuję nasze plany 
<br>bez przyszłości w gestach.
<br>Ileż będziesz jeszcze ranić?
<br>Proszę nie bij! Przestań!
<br>
                    </div>
                </h4>
            <h3>10.10.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>