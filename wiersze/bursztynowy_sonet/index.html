<!DOCTYPE html>
<html>
<head>
    <title>Na Fali Słowa - Bursztynowy sonet</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Bursztynowy sonet</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Sonet włoski)<br><br>
                        Pamiętam była zima, sztorm morza bujał falą, 
<br>bałwany morskiej piany tańczyły rytmem chwili, 
<br>a morze wyrzucało brązowo-złote bryły, 
<br>by zmienić aurze wystrój i zatrzeć wdziękiem szarość. 
<br>
<br>Rozwiane włosy wiatrem muskały twoje skronie, 
<br>a oczy wciąż szukały bursztynów tuż przy brzegu, 
<br>choć mgła zatarła ślady, pamiętam każdy szczegół, 
<br>ten uśmiech nieskalany, namiętność, ciepłe dłonie. 
<br>
<br>Mówiłeś, że ta chwila to nasze wieczne sacrum 
<br>i przypływ ocieplenia, choć środek mroźnej zimy, 
<br>że jestem jak latarnia i sezam cennych skarbów. 
<br>
<br>Mówiłeś, że znalazłeś obraz - ze snów - dziewczyny, 
<br>pozostał szlak bez marzeń i czarno-biały album 
<br>tych wspomnień morskiej fali i dwa małe bursztyny. 
                    </div>
                </h6>
            <h3>20.09.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>