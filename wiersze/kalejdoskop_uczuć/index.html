<!DOCTYPE html>
<html>
<head>
    <title>Na Fali Słowa - Kalejdoskop uczuć</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Kalejdoskop uczuć</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Usiadła wierność na skroniach zdrady
<br>w zniszczonej sukni, w przyciasnych butach,
<br>zaczęła życie zachłannie ważyć
<br>bez zbędnych pytań, żeby zaufać.
<br>
<br>Zdrada włożyła stringi w przelocie,
<br>zlizując z wargi żądzę pomadki,
<br>szukała przygód i rajskich pociech
<br>szlakiem do podniet pośladków gładkich.
<br>
<br>Wierność przy oknie prozy czekała,
<br>w dłoniach nosiła przejrzystość serca,
<br>zdrada nie znała czym w życiu balans,
<br>kokietka losu nieogarnięta. 
<br>
<br>Usiadła wierność na dłoniach chwili,
<br>skromna w prostocie, pełna nadziei,
<br>zdrada zmieniała ciągle swój image
<br>tak, by ułomność uczuć wybielić.
<br>
<br>Wierność obroni ważne wartości, 
<br>zdrada zaś zniszczy zwierciadło duszy.
<br>Byli tak bliscy, a teraz obcy 
<br>choć mówią słońce wyjdzie po burzy.
<br>
<br>Granica uczuć ma swoje racje,
<br>wystarczy zboczyć na jeden moment,
<br>scenariusz życia opuszcza stację,
<br>w której wygasa ufności płomień.
<br>
                    </div>
                </h5>
            <h3>07.09.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>