<!DOCTYPE html>
<html>
<head>
    <title>Na Fali Słowa - Oddychanie poezją</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Oddychanie poezją</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wdycham poezję nad samym ranem,
<br>kiedy świat jeszcze przymyka oczy,
<br>tutaj zamykam problemów zamęt,
<br>by głębię wdzięku słowem zaskoczyć.
<br>
<br>A potem idę przebudzić słońce
<br>frazą utkaną z blasku księżyca,
<br>by wiersz naświetlił tak ważne wzorce,
<br>które od zawsze noszę w źrenicach.
<br>
<br>Wdycham poezję w samo południe
<br>między oddechem a gestem doby,
<br>wypełniam serce i duszy studnię
<br>tym, co wypływa potokiem z głowy.
<br>
<br>A potem zbieram zdania wzdłuż szlaków 
<br>przebytej drogi ulotnych sekund,
<br>by w metaforach odkrywać atut,
<br>między zielenią a bielą śniegu.
<br>
<br>Wdycham poezję tuż przed snem błogim,
<br>by w gamie liter zgubić zmęczenie 
<br>i nie żałuję tej pani godzin,
<br>bo ona dla mnie jest myśli wrzeniem.
<br>
                    </div>
                </h4>
            <h3>22.01.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>