<!DOCTYPE html>
<html>
<head>
    <title>Na Fali Słowa - Studnia rozkoszy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Studnia rozkoszy</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Sonet szekspirowski)<br><br>
                        Przyszłaś tak nagle z lekkim szumem bryzy,
<br>muskając myśli na skraju tęsknoty,
<br>chciałaś nadzieją wargi słone zwilżyć,
<br>by plażę życia uczuciem ozłocić.
<br>
<br>I rozkochałaś, nawet nie wiem kiedy,
<br>wzniecając ogień w samym środku duszy,
<br>aż oniemiały w blasku słońca piegi,
<br>czas rzeźbił zmarszczki, lecz pragnień nie skruszył.
<br>
<br>Patrzyłaś zawsze na wspólny rytm fali,
<br>nadal spoglądasz, by w dłoniach zatrzymać
<br>ten uśmiech, który potrafi rozpalić
<br>podróż do raju po spełnionych szynach.
<br>
<br>Jesteś powietrzem, bez niego żyć trudno.
<br>Miłości moja, tyś rozkoszy studnią.
<br>
                    </div>
                </h6>
            <h3>13.02.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>