<!DOCTYPE html>
<html>
<head>
    <title>Na Fali Słowa - Pokaleczona dusza</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pokaleczona dusza</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Kiedy los skrzywdzi na granicy myśli,
<br>a myśl ugrzęźnie między bytem ciszy,
<br>milczenie wsiąknie, nikt słów nie usłyszy,
<br>słowa poety zakończą swój wyścig.
<br>
<br>A wyścig z czasem zatacza bieg zdarzeń,
<br>zhańbione frazy nie wrócą do źródła,
<br>rozsądek czasem chce chodzić na szczudłach,
<br>by z lotu ptaka oglądać znów twarze.
<br>
<br>Te, które noszą fałszywe oblicze,
<br>krew wypijają na granicy lęku 
<br>i wytykają całą listę błędów 
<br>aż po zamglone w obłędzie źrenice.
<br>
<br>Zwierciadło duszy wcześniej albo później 
<br>uwalnia wątek wyzwolonej krzywdy,
<br>diabeł za rogiem ostrzy zmysłom widły,
<br>otwiera wzrokiem zawieszoną próżnię.
<br>
<br>Kiedy ktoś skrzywdzi bez podstaw człowieka,
<br>a czas naznaczy wszystkie ciosy w ranie,
<br>może zostanie po poecie pamięć,
<br>zanim ostatnim zdaniem drgnie powieka. 
<br>
                    </div>
                </h5>
            <h3>27.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>