<!DOCTYPE html>
<html>
<head>
    <title>Na Fali Słowa - Moja samotność</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Moja samotność</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Moja samotność siada na krześle,
<br>tuli wspomnienia pod kocem życia,
<br>tak przerażona przyszła za wcześnie
<br>i nie ma siły, by się zachwycać.
<br>
<br>Wkłada koszulę z twoim zapachem,
<br>siada przy stole przy jednym kubku,
<br>gdy nikt nie widzi z tęsknoty płacze,
<br>tak mimowolnie z żalu, po ludzku.
<br>
<br>Moja samotność siada na rzęsach 
<br>i spija morze łez pustej prozy,
<br>dałam jej bilet, nie chce wyjechać,
<br>tutaj najlepiej potrafi tworzyć.
<br>
<br>Z bólem wygina strofy w przekazie 
<br>i w czterech ścianach płodzi bez reszty,
<br>w traumie niebytu odczuwa bardziej,
<br>a potem wpada w ramiona wierszy.
<br>
<br>Moja samotność siada przy grobie, 
<br>w zniczach zatraca przerwanie więzi,
<br>pragnie zwyczajnie do ciebie dobiec,
<br>lecz czas goryczą serce wypełnił.
<br>
                    </div>
                </h5>
            <h3>25.10.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>