<!DOCTYPE html>
<html>
<head>
    <title>Na Fali Słowa - Dotyk piękna</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Dotyk piękna</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Znajdziesz go w niebie żwawych oczu,
<br>soczystych wargach jak maliny,
<br>w rozwianym rytmie jasnych włosów
<br>i w gamie pięknych słów dziewczyny. 
<br>
<br>Choć czasem kryje sens na łące 
<br>lub z falą płynie po horyzont,
<br>łzy chowa w deszczu, by ze słońcem
<br>zwilżyć nadzieję morską bryzą.
<br>
<br>Znajdziesz go w niebie ponad szczytem,
<br>gdzie pejzaż tańczy w lekkich chmurach,
<br>ukrywa sedno w stosie liter,
<br>kiedy poezja trzyma pióra.
<br>
<br>W zwyczajnej prozie śpi na dłoniach,
<br>odkrywa miejsca wiecznych doznań,
<br>w namiętnym geście zrzuca powab 
<br>kołysząc w tańcu zwinne biodra. 
<br>
<br>Znajdziesz go w centrum każdej chwili,
<br>w róży, kałuży, nawet w wierszu,
<br>wystarczy żebyś duszę schylił,
<br>bo przecież dotyk mieszka w sercu.
<br>
                    </div>
                </h4>
            <h3>08.04.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>