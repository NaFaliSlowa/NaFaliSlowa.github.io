<!DOCTYPE html>
<html>
<head>
    <title>Na Fali Słowa - Miłosne przemyślenia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Miłosne przemyślenia</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Czymże ty jesteś nieskalany tworze?
<br>Octem na ranie, słodyczą bez granic,
<br>raz mnie ubóstwiasz, a raz masz mnie za nic.
<br>Czy ktoś odpowiedz znaleźć mi pomoże?
<br>
<br>Pytałam życia, minut, godzin, Boga,
<br>lecz łzy tęsknoty z wiatrem uleciały,
<br>zamykasz w dłoniach dobrobyt nieśmiały,
<br>a moja wiedza daremnie uboga.
<br>
<br>Czymże ty jesteś błyskawico chwili,
<br>żar dusisz wzrokiem albo kochasz w żarze,
<br>o twoim nurcie nieustannie marzę
<br>wtedy, gdy serce tak subtelnie kwili.
<br>
<br>Gorycz rozwieszasz na rzęsach powieki,
<br>gryziesz sumienie, uwodzisz źrenice,
<br>rumienisz szeptem myśli białolice.
<br>Tworze tak bliski, a jednak daleki.
<br>
<br>Czymże ty jesteś miłości, o pani?
<br>Trucizną zmysłów, nektarem dla duszy,
<br>twój wzrok zachłannie pragnienia poruszy,
<br>byt sens ukwieca, ale częściej rani.
<br>
                    </div>
                </h5>
            <h3>07.02.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>