<!DOCTYPE html>
<html>
<head>
    <title>Na Fali Słowa - Definicja mamy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Definicja mamy</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Hymn)<br><br>
                        Jest takie miejsce tam, gdzie fundament 
<br>tworzy stabilną odsłonę życia,
<br>uczy miłości niemal na pamięć,
<br>by sens na barkach lepszych dni przysiadł.
<br>
<br>I choćby półmrok w tunelu jawy 
<br>zatracił światło na bujne czasy,
<br>wystarczy tylko kiedy się zjawi
<br>pod skrzydłem uczuć, by zbudzić azyl.
<br>
<br>Jest takie słowo, co pachnie chlebem
<br>zrodzonych genów, nie żąda w zamian
<br>żadnych korzyści, służy w potrzebie 
<br>ponadczasowo, to słowo mama.
<br>
<br>I choćby burza z przypływem deszczu 
<br>chciała wyniszczyć ważne wartości,
<br>jest taka przestrzeń niewinnych gestów,
<br>która uskrzydla, o nic nie prosi.
<br>
<br>Jest takie serce, niezastąpione,
<br>w kieszeniach życia nosi bagaże
<br>doświadczeń, wzruszeń i zawsze płonie,
<br>by dotrzeć wzrokiem prosto do marzeń.
<br>
<br>I choćby nawet każdy kilometr 
<br>nasycał szeptem okrzyk tęsknoty,
<br>jest zawsze blisko, niemal koło mnie 
<br>pozostawiając nadziei dotyk.
<br>
<br>Jest taki ogród usłany szczęściem,
<br>z furtką uśmiechu na przypływ wiary,
<br>z każdym dniem kwitnie, tak jakby piękniej,
<br>mimo że z wiekiem zmienia swój zarys.
<br>
<br>Diamentem chwili i perłą losu,
<br>sezamem uczuć aż po granice 
<br>i w krótkiej formie zawrzeć nie sposób,
<br>że właśnie mama to całe życie.
<br>
                    </div>
                </h5>
            <h3>26.05.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>