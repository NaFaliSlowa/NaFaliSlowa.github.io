<!DOCTYPE html>
<html>
<head>
    <title>Na Fali Słowa - Chabrowy sonet</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Chabrowy sonet</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Sonet włoski)<br><br>
                        Na łące pełnej chabrów zatrzymał czas wskazówki,
<br>zamarło echo w lesie przez rozbudzone kwiaty,
<br>a ja jak motyl tęczy w nieziemskiej scenografii 
<br>pomiędzy łanem maków szukałam niezabudki. 
<br>
<br>Schodziło słońce niżej, by musnąć promieniami,
<br>a rosa rozsypała diamenty cichych westchnień, 
<br>tam rodzą się bezwiednie nieujarzmione wiersze,
<br>gdzie metafora aury w skupieniu frazą mami. 
<br>
<br>Nie pytaj więc dlaczego uciekam gdzie przyroda 
<br>rozkłada myślom urok i perspektywę nieba,
<br>tam wena tańczy z wiatrem przy wschodach i zachodach.
<br>
<br>Poezja w gamie szeptów nakarmi kromką chleba,
<br>rozsypie strofom magię i niegasnący powab,
<br>by wstrzymać choć na moment wciąż rozpędzony zegar. 
<br>
                    </div>
                </h6>
            <h3>24.09.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>