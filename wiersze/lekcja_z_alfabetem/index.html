<!DOCTYPE html>
<html>
<head>
    <title>Na Fali Słowa - Lekcja z alfabetem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Lekcja z alfabetem</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Jak już wiecie drogie dzieci
<br>z liter tworzą nam się zdania,
<br>a alfabet z chmurą leci,
<br>polskie słowa wciąż odsłania,
<br>w słońcu, deszczu czy zamieci
<br>pięknych fraz rozbrzmiewa aria.
<br>
<br>Każde słowo ma znaczenie,
<br>z innych liter upieczone,
<br>więc na skrzydłach nieś marzenie,
<br>koniec przerwy, właśnie dzwonek
<br>dziś pozwoli wam się przenieść
<br>na tęczową liter stronę.
<br>
<br>„A” jak wiecie w atramencie
<br>szuka drogi, autostrady.
<br>„Ą” zazwyczaj lubi głębię,
<br>lądy, prądy, wodospady.
<br>„B” zaś z dużym brzuszkiem – księciem,
<br>barwą głosu wszystkich bawi.
<br>
<br>„C” w cukierni szuka ciasta,
<br>jest szarlotka z cynamonem.
<br>„Ć”  w ćwiczeniach tam, gdzie krasnal
<br>ćwiczy z ćmami, łapiąc moment.
<br>„D” jak drzewo wciąż dorasta,
<br>dla dzięcioła drzewo - domem.
<br>
<br>„E” z ekierką mierzy ekran,
<br>ekologii bywa fanem,
<br>„Ę” litera jakże giętka,
<br>lubi tęczy całą gamę.
<br>„F” na flecie oraz werblach
<br>w filharmonii robi zamęt.
<br>
<br>„G” w gumowcach grzyby zbiera,
<br>na gitarze gra z zapałem.
<br>„H” zaś widzi huk w literach
<br>i hierarchię tworzy bajek.
<br>„I” iskierką zdobi teatr,
<br>ilustruje szlaki śmiałe.
<br>
<br>„J” jednoczy tak, by język
<br>jakościowo władał prawdą.
<br>„K” wędruje tam, gdzie księżyc
<br>kołysanki śpiewa gwiazdom.
<br>„L” w leszczynie szuka wierszy,
<br>lubi liter lekkie gniazdo.
<br>
<br>„Ł” na łące łapie chwile,
<br>łukiem czasu chęć wygina.
<br>„M” maluje snów motyle,
<br>w morzu pływa jak marynarz.
<br>„N” na nosie nosi bryle
<br>i niebieską nitkę zwija.
<br>
<br>„Ń” zawiesza niebu słońce,
<br>cień za łóżkiem pragnie złapać.
<br>„O”  trzymając olej, ocet
<br>już obiadu czuje zapach.
<br>„Ó” z ósemką śpi na łące,
<br>jest tam namiot, karimata.
<br>
<br>„P” poetom daje pióro
<br>pejzaż wkłada pod powieki.
<br>„R” w  różyczce widzi urok,
<br>płynie nurtem równej rzeki.
<br>„S” wędruje stromą górą,
<br>gdzie na szczycie czeka błękit.
<br>
<br>„Ś” ślimakom szuka domu
<br>i przełyka ślinę żwawo,
<br>„T” troskliwe, trzeba pomóc,
<br>by wywołać wszędzie radość.
<br>„U” w ulewie szuka schronu,
<br>przez zabawę uczy – bawiąc.
<br>
<br>„W” do worka wkłada buty
<br>wrotki, rolki oraz łyżwy.
<br>„Y” dokłada jeszcze ciuchy,
<br>co się święci? Biwak – czyżby?
<br>Między słowem chodzą słuchy,
<br>wychodzimy zaraz z izby.
<br>
<br>„Z” zebrało więc załogę
<br>wszystkich liter alfabetu.
<br>„Ż” źródlaną wzięło wodę,
<br>czeka nas rejs pełen śmiechu.
<br>„Ż” żonglując, krzyczy: schodzę,
<br>wyszło szybko bez żakietu.
<br>
<br>Znów pójdziemy na wycieczkę
<br>odszukamy innych bajek,
<br>zabierzemy marzeń teczkę,
<br>i te nowe, i te stare,
<br>bo alfabet daje lekcję,
<br>gdy o niego dbasz wytrwale.
<br>
                    </div>
                </h4>
            <h3>30.09.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>