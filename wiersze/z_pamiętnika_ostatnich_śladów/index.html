<!DOCTYPE html>
<html>
<head>
    <title>Na Fali Słowa - Z pamiętnika ostatnich śladów</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika ostatnich śladów</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Nie lubię chować problemów w piasek,
<br>potem budować zamki bez skazy, 
<br>od dzisiaj jestem ostatnim śladem, 
<br>już nie potrafię pretensji ważyć. 
<br>
<br>Odchodzę z szumem nadmorskiej fali,
<br>rozpuszczę włosy bolesnym lekcjom,
<br>nie mam już siły, by nas ocalić,
<br>niech myśli jutra w nicość odlecą. 
<br>
<br>Na złotej plaży rozsypię smutki
<br>i żal wielkiego niezrozumienia,
<br>prawdziwą gorycz bolesnej kłótni, 
<br>niechaj wiatr zagra ostatni hejnał. 
<br>
<br>A morze zmyje ślad niewinności 
<br>zlanej z rutyną fałszywych znaczeń,
<br>kiedyś będziemy tak bardzo obcy,
<br>choć teraz jeszcze dusza wciąż płacze.
<br>
<br>Nie szukaj więcej śladów na piasku,
<br>nie znajdziesz w szumie cichej tęsknoty,
<br>zamykam w sobie tajemne sacrum
<br>już niedostępnych od dzisiaj świątyń.
<br>
                    </div>
                </h5>
            <h3>06.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>