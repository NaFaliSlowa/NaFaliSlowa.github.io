<!DOCTYPE html>
<html>
<head>
    <title>Na Fali Słowa - Bezmyślny erotyk</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Bezmyślny erotyk</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Rozłożyłam myśli na przejrzystej stronie,
<br>by ułożyć formę nienazwanej miary.
<br>A one jak włosy z wiatrem roztańczone,
<br>finezyjnie tworzą erotyczny zarys.
<br>
<br>Najpierw tańczą z szeptem, potem go uwodzą,
<br>na tacy podając głębię wyższej sfery.
<br>A hipnotyzując czułością mimozy,
<br>stają się okrętem podróży bezmiernych.
<br>
<br>Wnikają bez reszty w każdą falę słowa,
<br>zawstydzają zdania zalotnym spojrzeniem.
<br>Zlizują natchnienie, odkrywając powab
<br>i rozkołysania sieją epidemię.
<br>
<br>Rozłożyłam myśli na białym arkuszu,
<br>a one w galopie opadły na piersiach.
<br>I tak bez namysłu kreśląc kilka ruchów,
<br>dobrnęły do kresu spełnionego wiersza.
<br>
                    </div>
                </h5>
            <h3>25.01.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>