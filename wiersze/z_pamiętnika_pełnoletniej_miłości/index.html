<!DOCTYPE html>
<html>
<head>
    <title>Na Fali Słowa - Z pamiętnika pełnoletniej miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika pełnoletniej miłości</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Miłość nie patrzy na urok sekund 
<br>i na godziny niewinnych wzlotów, 
<br>wygórowanych nie stawia reguł,
<br>człowiek na wszystko jest wtedy gotów. 
<br>
<br>Otwiera okna wyśnionych marzeń,
<br>ścieli dywany ku horyzontom 
<br>wielkiej nadziei i wiary w parze 
<br>i nie odkłada uczuć na potem. 
<br>
<br>Miłość przychodzi z biedą w kieszeniach
<br>i bez pytania otwiera serce 
<br>tak, by wzbogacić studnię spojrzenia 
<br>wręczając duszy subtelne szczęście. 
<br>
<br>Rozrzuca gesty codziennej prozie,
<br>by wymalować ułamek chwili,
<br>na palcach skrada się tak jak złodziej 
<br>i jest pokarmem, okazem siły.
<br>
<br>Miłość buduje dom pełen ciepła,
<br>gdzie fundamentem jest zrozumienie, 
<br>to równomierny mechanizm tętna,
<br>który wypełnia życiową scenę.
<br>
                    </div>
                </h4>
            <h3>01.04.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>