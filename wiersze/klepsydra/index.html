<!DOCTYPE html>
<html>
<head>
    <title>Na Fali Słowa - Klepsydra</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Klepsydra</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Pomiędzy ziarnem cichej minuty
<br>i piękną wyspą subtelnej doby,
<br>życie wciąż wkłada wygodne buty,
<br>by z każdą chwilą myśli odmłodzić.  
<br>
<br>Zbierając plony małego szczęścia 
<br>między wędrówką ruchów zegara,
<br>a potem tonie w niewinnych wierszach,
<br>by dzień zatrzymał w ramionach balans.
<br>
<br>Pomiędzy deszczem słonej sekundy 
<br>oraz lawiną niechcianych godzin,
<br>człowiek wypada czasem zza burty
<br>tak, by żal duszy ciszą złagodzić. 
<br>
<br>I snuje wizje na przyszłe losy 
<br>między zmarszczkami przebytej drogi,
<br>wzdłuż zagubionej życiowej osi 
<br>pragnie jesieni wiosnę odmłodzić.
<br>
<br>Pomiędzy rokiem oraz latami 
<br>klepsydra życia czas bierze w dłonie,
<br>nim zgaśnie w biegu światło latarni 
<br>doceniaj chwilę, jej każdy moment. 
<br>
                    </div>
                </h4>
            <h3>10.11.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>