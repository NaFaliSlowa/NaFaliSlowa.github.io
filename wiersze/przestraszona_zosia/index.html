<!DOCTYPE html>
<html>
<head>
    <title>Na Fali Słowa - Przestraszona Zosia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Przestraszona Zosia</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Ola Boga co się dzieje! 
<br>- krzyczy mała Zosia.
<br>Mamo, tato oszaleję!
<br>Coś jest u Antosia.
<br>
<br>Pod kanapą warczy groźnie,
<br>zęby ma jak wielbłąd 
<br>i tak jakby w oczach rośnie,
<br>grozi wszystkim meblom.
<br>
<br>Pokręcone żółte włosy,
<br>nogi bardzo krótkie,
<br>wywinięte czarne wąsy,
<br>przy tym trzęsie łóżkiem.
<br>
<br>Czai się tam od godziny,
<br>może nawet dłużej,
<br>okaz wiedźmy i gadziny,
<br>wrzody ma na skórze.
<br>
<br>Ze trzy nogi, może cztery,
<br>a głów nie zliczyłam,
<br>wynalazek nowej ery,
<br>smoła płynie w żyłach.
<br>
<br>Wytrzeszcz oczu, muchy w nosie,
<br>ręce jak sprężyny,
<br>czuwa jakby nad Antosiem
<br>i to nie jest wymysł.
<br>
<br>Zjadł już dywan i firany,
<br>biurko z komputerem,
<br>zaczął drapać wszystkie ściany, 
<br>obsikuje teren.
<br>
<br>Zosiu, Zosiu! Co ty mówisz?
<br>Toż to niemożliwe!
<br>Nie możecie teraz stchórzyć,
<br>wybił nawet szybę.
<br>
<br>Idzie mama zapłakana,
<br>ojciec chwycił strzelbę,
<br>takie krzyki już od rana,
<br>synek przecież w biedzie.
<br>
<br>Z rodzicami wchodzi Zosia 
<br>i nie wierzy oczom.
<br>To kapciuszki są Antosia,
<br>po co chodzić boso.
<br>
<br>Tyle krzyku, tyle wrzawy 
<br>o kapcie pod łóżkiem,
<br>strach potrafi w sidła zwabić,
<br>choćby był okruszkiem. 
<br>
                    </div>
                </h4>
            <h3>26.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>