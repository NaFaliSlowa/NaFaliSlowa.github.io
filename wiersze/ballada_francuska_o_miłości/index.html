<!DOCTYPE html>
<html>
<head>
    <title>Na Fali Słowa - Ballada francuska o miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ballada francuska o miłości</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        (Ballada)<br><br>
                        Chciałabym unieść bujne fragmenty
<br>nieziemskiej woni ponad sens wiersza,
<br>by choć na moment poczuć jak tętnisz,
<br>gdy sedno życia urokiem zwieńczasz.
<br>I która lepsza: ostatnia, pierwsza?
<br>Bo jesteś ogniem, wodą i niebem
<br>i mapę ciała zachłannie zwiedzasz.
<br>Miłości pozwól opisać ciebie!
<br>
<br>Krążysz zuchwale po same pięty,
<br>cicho zasypiasz na moich piersiach,
<br>uwalniasz zapach soczystej mięty 
<br>wtedy, gdy słyszę, że vice versa,
<br>ze studni uczuć mogę cię czerpać.
<br>A może jesteś powietrzem, nie wiem,
<br>kąpiesz marzenia w melodii świerszcza.
<br>Miłości pozwól opisać ciebie!
<br>
<br>Kończą się racje i argumenty,
<br>wtedy przynosisz pokłady szczęścia,
<br>gdzie szukać śladów, powiedź którędy 
<br>mogę podążać, gdzie twoja twierdza?
<br>Kryjesz się czasem w moich rumieńcach,
<br>jesteś nadzieją i świeżym chlebem,
<br>usidlam myśli w nieśmiałych wierszach.
<br>Miłości pozwól opisać ciebie!
<br>
<br>Moja jedyna, droga, najszczersza
<br>kochaj najmocniej i więź potwierdzaj.
<br>Zawsze przychodzisz, budząc potrzebę,
<br>wnikając w duszę i w skrawek serca.
<br>Miłości pozwól opisać ciebie!
<br>
                    </div>
                </h4>
            <h3>06.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>