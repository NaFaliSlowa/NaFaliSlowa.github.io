<!DOCTYPE html>
<html>
<head>
    <title>Na Fali Słowa - Danie główne</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Danie główne</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Rozłożę wszystkie zmysły na stole twoich pragnień
<br>i będę pozwalała, byś odkrył każdy szczegół
<br>w intymnej aurze marzeń, fantazji jakże nagiej,
<br>bez granic w dopieszczaniu, wyrysowanych reguł.
<br>
<br>Pozwolę ci się najeść spełnieniem moich oczu
<br>i drżeniem każdej części roziskrzonego ciała,
<br>byś pod sklepieniem raju kosmiczny odlot poczuł,
<br>gdzie trudno złapać w gestach zrównoważony balans.
<br>
<br>Rozłożę wszystkie myśli na stole twoich pieszczot
<br>i będę próbowała powalczyć z przeznaczeniem,
<br>lecz z tobą wszystkie walki pragnienia tylko łechczą,
<br>zwycięstwo, choć przegrane, wypełnia całą ziemię.
<br>
<br>Pozwolę zwiedzać ciało od stóp po czubek głowy,
<br>byś zapamiętał w biegu milimetr w milimetrze,
<br>pozlizuj bez umiaru namiętnej walki słodycz
<br>a wtedy intensywnie wypełnię całą przestrzeń.
<br>
<br>Rozłożę wszystkie gesty na stole twojej żądzy,
<br>nakarmię aksamitną rozkoszą dzikich doznań,
<br>byś mógł na nowo odkryć wciąż wyczekane lądy,
<br>pod powiekami kryjąc mój rozpalony obraz.
<br>
                    </div>
                </h6>
            <h3>30.05.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>