<!DOCTYPE html>
<html>
<head>
    <title>Na Fali Słowa - Mężczyzna3</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Mężczyzna</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Choć silny jak wiatr, bo targa chwilami,
<br>wsiąka w zaułki roztargnionych myśli,
<br>w objęciach raju ostry jak dynamit,
<br>pobudza zmysły.
<br>
<br>Przenosi góry, stawia fundamenty,
<br>drzewo posadzi oraz spłodzi syna
<br>i wycałuje od głowy po pięty,
<br>by rozkosz spijać.
<br>
<br>Choć cichy jak czas, porusza wskazówki,
<br>planując dobie upojność godziny,
<br>nie lubi czekać, nudzą go wymówki
<br>na cienkiej linii.
<br>
<br>W ramionach chowa niewinność kobiety,
<br>czasem romantyzm odkłada na półkę.
<br>Jak żyć bez niego? Ciężko jest, niestety,
<br>raźniej we dwójkę.
<br>
<br>Choć twardy jak głaz, pobudza wciąż płomień,
<br>rozpala ciało na granicy żądzy 
<br>i zawsze poda spracowane dłonie,
<br>by w nas zabłądzić. 
<br>
                    </div>
                </h5>
            <h3>10.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>