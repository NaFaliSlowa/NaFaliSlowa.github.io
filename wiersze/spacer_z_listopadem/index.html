<!DOCTYPE html>
<html>
<head>
    <title>Na Fali Słowa - Spacer z listopadem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Spacer z listopadem</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Zabiorę cię listopadzie na spacer w plejadzie liści,
<br>pod płaszczem schowam tęsknoty letniego przebłysku słońca,
<br>wiatr w tańcu rozwieje włosy, on toczy z czasem wciąż wyścig,
<br>a zegar cichej natury pochłania jak rzeka rwąca.
<br>
<br>Szalem otulę nadzieję, schowam głęboko w kieszeni,
<br>a w trzcinach rozrzucę żale utkane goryczą prozy,
<br>zobaczysz mój listopadzie jak w dłoniach szczęście się mieni,
<br>a niebo w czystym odbiciu walory przyrody mnoży.
<br>
<br>Zabiorę cię listopadzie na spacer w objęciach ciszy,
<br>rudo-brązowe dywany rozświetlą obraz bez skazy,
<br>szukam cię wszędzie, gdzie jesteś, mój listopadzie najmilszy,
<br>pokażę ci całe życie i nieskalany słów azyl.
<br>
<br>Nie możesz wiecznie przy zniczach tłamsić ostatnie oddechy
<br>i w chryzantemach ból chować, tracąc energię na przyszłość,
<br>pochylę myśli w zadumie, zobaczysz czas rany leczy,
<br>choć serce boli i skomlesz, płacze w żałobie już milkną.
<br>
<br>Zabiorę cię listopadzie na spacer wzdłuż pięknej rzeki,
<br>przywrócę uśmiech na twarzy i wtulę troski do serca,
<br>między nostalgią a szeptem wypełnię szczęściem powieki,
<br>a potem cicho cię schowam w jesienno-lirycznych wierszach.
<br>
                    </div>
                </h6>
            <h3>25.10.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>