<!DOCTYPE html>
<html>
<head>
    <title>Na Fali Słowa - List do Mikołaja2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">List do Mikołaja</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Na wstępnie listu, drogi Mikołaju 
<br>piszę, że nie chcę prezentów z kosmosu,
<br>zapakuj zdrowie i zostaw na skraju 
<br>i szczęścia poszum. 
<br>
<br>Na parapecie już leżą pierniki 
<br>i filiżanka z kakao na stole,
<br>za śniegiem tęsknią drogi i chodniki,
<br>podwórko, pole. 
<br>
<br>Dziś nie przyjedziesz zapewne na saniach, 
<br>bo śnieg zapomniał posypać ci drogę,
<br>a renifery już w świątecznych ariach 
<br>na niepogodę. 
<br>
<br>Nie chcę prezentów, podaruj je dzieciom,
<br>dla mnie na dłoni przynieś szczyptę zdrowia,
<br>może najbliższych te słowa uleczą,
<br>choć czas zmatowiał. 
<br>
<br>Chcę wierzyć w magię, lepsze przeznaczenie,
<br>w czerwonej czapce z białym pomponikiem 
<br>będę wciąż walczyć na życiowej scenie 
<br>w oazie liter. 
<br>
<br>Jak już przybędziesz zapukaj do serca,
<br>zostaw w kominie zdrowy przypływ w wirze,
<br>ciche marzenia pochowane w wierszach 
<br>dostaną skrzydeł.
<br>
                    </div>
                </h5>
            <h3>06.12.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>