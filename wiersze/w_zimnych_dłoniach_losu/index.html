<!DOCTYPE html>
<html>
<head>
    <title>Na Fali Słowa - W zimnych dłoniach losu</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W zimnych dłoniach losu</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Kiedy śnieg rozkłada białe skrzydła ciszy,
<br>tęsknota na palcach wędruje wzdłuż okien,
<br>wyrywa sumieniom wzruszenia głębokie.
<br>Ile ich już było? Ciężko nawet zliczyć.
<br>
<br>Refleksja przysiada przy samotnym stole,
<br>po kątach aż krzyczą gorycze i żale,
<br>szukałam nadziei, ale jak ją znaleźć?
<br>Czas miał leczyć rany, nie przestało boleć.
<br>
<br>Kiedy śnieg opada na przyciasnych myślach,
<br>drętwieją marzenia szeleszczące świtem,
<br>przyjdzie czas i na mnie, w białych płatkach zniknę,
<br>bez zbędnych wyjaśnień, niewygodnych pytań.
<br>
<br>Spotkamy się kiedyś po tej drugiej stronie,
<br>kiedy życie wstrzyma wskazówki zegara,
<br>jawa dawno serce z korzeniem wyrwała,
<br>dusza w strzępach krzyczy, nie zapomnij o mnie.
<br>
<br>Kiedy śnieg rozkłada skrzydła białych tęsknot,
<br>wyobraźnia rzeźbi anielskie oblicze,
<br>codziennie tu czekam w świecie niedowidzeń,
<br>w zimnych dłoniach losu znika nasza przeszłość.
                    </div>
                </h6>
            <h3>11.12.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>