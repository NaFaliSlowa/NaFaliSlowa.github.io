<!DOCTYPE html>
<html>
<head>
    <title>Na Fali Słowa - Rada na sąsiada</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Rada na sąsiada</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Pewien Wacuś z wsi Wrzosowo, 
<br>chciał dopomóc dzisiaj krowom, 
<br>co by mleka dały sporo, 
<br>dał im łąkę za oborą. 
<br>
<br>Tam wystawił stół obfity, 
<br>będzie nabiał wyśmienity, 
<br>a na stole balerony, 
<br>szynki, sery, korniszony. 
<br>
<br>Śledzik w occie, schab, mielone, 
<br>zrazy w sosie uduszone 
<br>i pierogi z mięsnym farszem, 
<br>chciał napoić krowy barszczem. 
<br>
<br>Stół uginał się z przesytu, 
<br>nie brak krowom apetytu, 
<br>pewnie wszystko zaraz zniknie, 
<br>a ja mleczko sobie chlipnę. 
<br>
<br>Na nic jego rozmyślania, 
<br>zły jadłospis, marne dania, 
<br>krowy poszły do sąsiada, 
<br>im kapusta odpowiada. 
<br>
<br>Strat zrobiły, szkoda gadać, 
<br>jak złagodzić znów sąsiada, 
<br>skrzynkę wódki szybko kupię, 
<br>nie chcę wojny mieć w chałupie. 
<br>
<br>Morał taki, jak już wiecie, 
<br>pewny jak "a" w alfabecie, 
<br>by z sąsiadem trzymać sztamę, 
<br>upij tak- by stracił pamięć.
<br>
                    </div>
                </h4>
            <h3>14.12.2018</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>