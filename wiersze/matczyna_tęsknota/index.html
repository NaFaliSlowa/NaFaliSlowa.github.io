<!DOCTYPE html>
<html>
<head>
    <title>Na Fali Słowa - Matczyna tęsknota</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Matczyna tęsknota</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Zostawiłeś, drogi synu, nasz rodzinny dom,
<br>los rozłożył skrzydła wojnie, słychać wybuch bomb,
<br>przy granicy strach na palcach chodzi bez oporu,
<br>niebo życia przeszył wzrokiem nienawiści piorun.
<br>
<br>Założyłeś na ramieniu ołowianą broń,
<br>nawet wiosna utraciła aksamitną woń,
<br>wiem syneczku, że dla dobra bronisz ciągle kraju,
<br>będę czekać, nieprzytomnie, pośród wszystkich strzałów.
<br>
<br>Zostawiłeś na kredensie akacjowy miód,
<br>teraz gorycz wnika w duszę, atakuje wróg,
<br>a ty z czołem uniesionym idziesz w stronę prawdy,
<br>w labiryncie ludzkich cierpień czeka nić Ariadny. 
<br>
<br>Kat nie patrzy na ofiary, niszczy bagaż cnót
<br>i nasuwa się pytanie: Gdzie najwyższy Bóg?
<br>Tak się boję, serce krwawi, myśli tracą oddech,
<br>ocal wolność krwi wylanej i wróć synu do mnie.
<br>
<br>Zostawiłeś lęk po kątach i bezgwiezdną noc,
<br>a po drugiej stronie ciszy opętane zło 
<br>gra ze śmiercią, a ty synu bronisz dobra ręką,
<br>a ja nie wiem czy już czasem serce mi nie pękło.
<br>
                    </div>
                </h6>
            <h3>16.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>