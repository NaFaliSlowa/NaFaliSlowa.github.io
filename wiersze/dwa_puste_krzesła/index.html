<!DOCTYPE html>
<html>
<head>
    <title>Na Fali Słowa - Dwa puste krzesła</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Dwa puste krzesła</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Siadałeś dziadku na tym krześle w niebiesko-szarych kapciach,
<br>trzymałeś w dłoniach wieczne pióro i śnieżnobiałą kartkę.
<br>A obok stało drugie krzesło, siadała na nim babcia,
<br>dziergała szalik, rękawice, zielono-czarny kaszkiet.
<br>
<br>Przy jednym krześle, tuż przy oknie, zostały stare buty,
<br>wojenne wiersze i liryka płynąca prosto z serca.
<br>Na drugim krześle, przy kredensie, kordonek, włóczki, druty,
<br>jakby przysiadła, od niechcenia, zbudzona w barwach tęcza.
<br>
<br>A teraz stoją puste krzesła niemrawo, jak za karę,
<br>ktoś wyrwał nogi i oparcia i sypnął kurzem w oczy.
<br>Pamiętam rejsy i poezję, magiczną czystość bajek,
<br>pompon na czapce, droga babciu, kolegów zauroczył.
<br>
<br>I czasem siadam na tych krzesłach, wzdłuż pragnień, życia szczelin,
<br>zakładam szalik, rękawice i biorę pióro w dłonie.
<br>Brakuje soku z rabarbaru i chrustów babci Peli,
<br>figurek z drewna dziadka Mietka. Zgasł już na zawsze płomień.
<br>
<br>Lecz w sercu zawsze zostaniecie. I te dwa puste krzesła,
<br>tęsknota siedzi blisko duszy w melodii rozżalenia.
<br>Zatrzymam zapach leśnych wspomnień na strunie szeptu wiersza.
<br>Brakuje rozmów i spacerów. Jesteście, choć was nie ma.
<br>
                    </div>
                </h6>
            <h3>21.01.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>