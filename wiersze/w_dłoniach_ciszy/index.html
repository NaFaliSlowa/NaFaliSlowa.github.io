<!DOCTYPE html>
<html>
<head>
    <title>Na Fali Słowa - W dłoniach ciszy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W dłoniach ciszy</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wrażliwość mieszka w dłoniach ciszy,
<br>jej dobro kipi wodospadem,
<br>rachunek smutków łzą rozliczy,
<br>z nadzieją chodzi zwykle razem. 
<br>
<br>Zagląda w oczy ludzkim wadom 
<br>i szuka lepszej strony losu,
<br>wysłucha wszystkich, potem radząc 
<br>układa sens, by szept snów poczuć.
<br>
<br>Wrażliwość zszywa zdarte myśli,
<br>by słowa mogły znaleźć ujście,
<br>otwiera okno zdarzeń przyszłych,
<br>nim czas w niepamięć z lękiem pójdzie.
<br>
<br>Często z niej szydzą, wyśmiewają,
<br>że krucha niczym tafla lodu,
<br>pięknem spojrzenia brnie przez szarość,
<br>aż pachnie świeżą wiosną wokół.
<br>
<br>Wrażliwość nie jest teraz w modzie,
<br>bo miękkie serca ma na tacy,
<br>jak się przyczepi, nie chce odejść.
<br>Jestem wrażliwa, to mój zaszczyt.
<br>
                    </div>
                </h4>
            <h3>16.03.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>