<!DOCTYPE html>
<html>
<head>
    <title>Na Fali Słowa - Z pamiętnika zamkniętej w sobie2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika zamkniętej w sobie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Schowam myśli do szkatułki,
<br>uchowam przed światem 
<br>i pozbawię uczuć ludzkich,
<br>nim się staną kwiatem.
<br>
<br>Czasem lepiej pąki słowa
<br>stłamsić w środku duszy,
<br>zanim zniszczy zwykła proza 
<br>frazy wśród arkuszy. 
<br>
<br>Schowam myśli do kieszeni,
<br>wygodnie ułożę,
<br>niech mieszkają w centrum źrenic 
<br>zatraconych dążeń.
<br>
<br>I nie pytaj nigdy więcej 
<br>jak smakuje pustka,
<br>bo milczenie serca lekiem,
<br>trzyma myśli w kufrach. 
<br>
<br>Schowam wiersze pod poduszkę,
<br>a myśli rozsypię
<br>między falą lekkich wzruszeń 
<br>i pokocham ciszę.
                    </div>
                </h4>
            <h3>28.02.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>