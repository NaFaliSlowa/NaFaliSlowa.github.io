<!DOCTYPE html>
<html>
<head>
    <title>Na Fali Słowa - Z pamiętnika obserwatorki</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika obserwatorki</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Obserwuję ciebie życie 
<br>od świtania aż do nocy,
<br>czasem w biegu zaszklisz oczy
<br>wśród porażek, wielkich zwycięstw.
<br>
<br>Lecz na błędach los buduje
<br>fundamenty silnej twierdzy,
<br>choć stawiają inni werdykt
<br>ci, co lepiej tworzą piórem.
<br>
<br>Obserwuję ciebie chwilo,
<br>kiedy z dłoni wciąż wypadasz,
<br>nie są ważne podia, brawa,
<br>bo to przecież nie jest wyrok.
<br>
<br>Nie zabiję w sobie wiary,
<br>choćby burza kartki rwała
<br>i zbuduję w duszy szałas
<br>pełen ważnych wierszy szarych.
<br>
<br>Obserwuję wszystkich ludzi,
<br>czasem w pióra obrastają
<br>siejąc wokół smętną żałość
<br>tak, by niechęć w myślach wzbudzić.
<br>
<br>A ja idę pod prąd dzielnie,
<br>po upadkach wznoszę serce,
<br>tak powstają właśnie wiersze,
<br>które niosą garść niespełnień.
<br>
                    </div>
                </h4>
            <h3>12.01.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>