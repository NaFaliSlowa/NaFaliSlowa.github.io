<!DOCTYPE html>
<html>
<head>
    <title>Na Fali Słowa - Zamknięte w muszlach</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Zamknięte w muszlach</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Wiersze jak muszle, szumią o tęsknocie, 
<br>wraz z każdym sztormem na skrzydlatej wenie
<br>pragną z falami do dna duszy dotrzeć,
<br>by myśl zbłąkaną w lepsze miejsce przenieść.
<br>
<br>Złocą się w blasku roziskrzonej plaży,
<br>na wydmach ciszy tańczą z metaforą,
<br>wiatr ich westchnienia na szali słów waży,
<br>czuć lęk przed pustką, czegoś znów się boją.
<br>
<br>Wiersze jak muszle, zamykają oddech
<br>za horyzontem zapomnianych przeżyć,
<br>kuszą sylwetką, rozbujanym biodrem,
<br>by czytelnika w środku fraz uwięzić.
<br>
<br>Wnikają w serce, kotwicząc sens treści
<br>przy falochronie zapłakanej prozy,
<br>by oczy morza subtelnie niebieścić,
<br>pragną ścieżkami własnych myśli chodzić.
<br>
<br>Wiersze jak muszle, a w nich tajemnica,
<br>leżą przy brzegu zatraconych wspomnień,
<br>autor przez słowa do myśli przenika,
<br>wierny poezji na zawsze, dozgonnie.
<br>
                    </div>
                </h5>
            <h3>02.03.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>