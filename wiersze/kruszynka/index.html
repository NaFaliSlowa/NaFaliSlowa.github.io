<!DOCTYPE html>
<html>
<head>
    <title>Na Fali Słowa - Kruszynka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Kruszynka</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Pantum)<br><br>
                        Przyszłaś za wcześnie, by serca posilić,
<br>w małych paluszkach chowałaś ból życia,
<br>krótkie wspomnienia i ulotność chwili,
<br>choć tonęliśmy w podziwie, w zachwytach.
<br>
<br>W małych paluszkach chowałaś ból życia,
<br>a potem tylko kroplówki, wenflony,
<br>choć tonęliśmy w podziwie, w zachwytach,
<br>czas wciąż zanikał w morzu obaw słonych.
<br>
<br>A potem tylko kroplówki, wenflony
<br>i zimne ściany bez świtu, bez zmierzchu,
<br>czas wciąż zanikał w morzu obaw słonych,
<br>śmierć w białej sukni tańczyła w powietrzu.
<br>
<br>I zimne ściany bez świtu, bez zmierzchu
<br>oddech spłycały na granicy ciszy,
<br>śmierć w białej sukni tańczyła w powietrzu,
<br>różaniec modlitw na przychylność liczył.
<br>
<br>Oddech spłycały na granicy ciszy 
<br>wielkie cierpienia na starcie, bez mety,
<br>różaniec modlitw na przychylność liczył,
<br>lecz sen cię zabrał na zawsze, niestety.
<br>
<br>Wielkie cierpienia na starcie, bez mety
<br>schowałaś dzielnie w kieszonce od śpioszków,
<br>lecz sen cię zabrał na zawsze, niestety,
<br>tak powolutku, niewinnie, po troszku.
<br>
<br>Schowałaś dzielnie w kieszonce od śpioszków
<br>krótkie wspomnienia i ulotność chwili,
<br>tak powolutku, niewinnie, po troszku.
<br>Przyszłaś za wcześnie, by serca posilić.
<br>
                    </div>
                </h5>
            <h3>13.11.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>