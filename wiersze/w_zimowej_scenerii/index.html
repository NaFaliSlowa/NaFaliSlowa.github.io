<!DOCTYPE html>
<html>
<head>
    <title>Na Fali Słowa - W zimowej scenerii</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W zimowej scenerii</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Rozkocham w sobie - białą zimą,
<br>na skrzypcach zagra rześki wiatr,
<br>echo odpowie mandoliną,
<br>a czas wysrebrzy śniegiem kadr.
<br>
<br>W kryształkach ciszy znajdziesz przystań,
<br>melodię, która łączy gest,
<br>drzewa zatańczą z jawą twista,
<br>a ty mi będziesz z dłoni jeść.
<br>
<br>Rozkocham dźwiękiem fortepianu,
<br>na flecie zagra czysta łza,
<br>rozkocham może tak bez planów,
<br>potem okryję puchem las.
<br>
<br>I wsiąknę sercem w skrawek duszy,
<br>szeptem gitary skruszę lód,
<br>zobacz jak zima śniegiem prószy, 
<br>byś nie zapomniał moich ust.
<br>
<br>Rozkocham nutą Vivaldiego,
<br>w galopie roziskrzonych pór,
<br>uchylę życiu znowu dekolt,
<br>by zagrał nam anielski chór.
<br>
                    </div>
                </h5>
            <h3>28.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>