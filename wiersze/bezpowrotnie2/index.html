<!DOCTYPE html>
<html>
<head>
    <title>Na Fali Słowa - Bezpowrotnie2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Bezpowrotnie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Coraz więcej mnie - bez ciebie,
<br>limit zysków obrał koniec,
<br>kiedyś byłam przecież chlebem,
<br>niegasnących uczuć schronem.
<br>
<br>Teraz jawa wzrok zgasiła 
<br>zatracając w sobie płomień,
<br>los serwując taki finał 
<br>wręczył smutek w zimne dłonie. 
<br>
<br>Coraz więcej mnie - bez ciebie,
<br>a powietrze drażni jadem,
<br>byłam pewna, byłeś pewien,
<br>że dźwigniemy każdą wadę.
<br>
<br>Tacy bliscy, jednak obcy,
<br>bez uśmiechu, szeptów, gawęd,
<br>zagubiony zmysłów dotyk 
<br>nie wskazuje ważnych świadectw. 
<br>
<br>Coraz więcej mnie - bez ciebie 
<br>pośród krzyku prozy życia,
<br>chociaż byłam jasnym niebem,
<br>nie potrafię już zachwycać.
<br>
<br>Zamknę wszystkie drobne sprawy
<br>i zabiorę ból spod powiek,
<br>po co sobą szczęście dławić,
<br>może zdołasz za mną dobiec?
<br>
<br>Coraz więcej mnie - bez ciebie,
<br>czasem musi odejść człowiek
<br>tak, by wzburzyć tęsknot głębię 
<br>odkrywając życia powiew.
<br>
                    </div>
                </h4>
            <h3>15.08.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>