<!DOCTYPE html>
<html>
<head>
    <title>Na Fali Słowa - Z pamiętnika wiecznej wczasowiczki</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika wiecznej wczasowiczki</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Jestem babką pracującą,
<br>żadnej pracy się nie boję,
<br>ale czasem jest gorąco,
<br>zatem miewam też nastroje.
<br>
<br>W poniedziałki nie wypada,
<br>by odkurzacz tłamsił ciszę,
<br>to sprawdzona cenna rada,
<br>ja nie jestem sprytnym lisem.
<br>
<br>A we wtorek - nic z tych rzeczy,
<br>zawsze robię dzielny unik,
<br>przy sprzątaniu mam się męczyć?
<br>Nie! W energii mało dżuli!
<br>
<br>Środa też nie jest gotowa,
<br>by kurzawę wziąć w objęcia,
<br>zawładnęła lewa noga,
<br>potrzebuję z bajki księcia.
<br>
<br>Czwartek wielce zawstydzony,
<br>że bałagan w oczy kole.
<br>Nie! Połamię piękne szpony,
<br>ja poleżeć jednak wolę.
<br>
<br>Piątek wpada niczym burza,
<br>szuka kiecki na imprezę.
<br>Dziś na pewno nie odkurzam,
<br>właśnie nową suknię mierzę.
<br>
<br>A w sobotę leń ogarnia
<br>i maślane oczka robię,
<br>nie zaciągnie żadna armia,
<br>czytam właśnie świetną powieść.
<br>
<br>Zaś niedziela - istny relaks,
<br>nic nie robię bez wymówek,
<br>bo w anioła znów się wcielam,
<br>nie przejmuję się tym brudem.
<br>
<br>I tak ciągle coś przeszkadza,
<br>wielka niemoc w środku ściska,
<br>taka przecież moja władza,
<br>jestem wieczna wczasowiczka.
<br>
                    </div>
                </h4>
            <h3>24.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>