<!DOCTYPE html>
<html>
<head>
    <title>Na Fali Słowa - Sklep z zabawkami</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Sklep z zabawkami</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Codziennie byłaś za szybą losu
<br>w bladej katanie w kolorze różu,
<br>kusiłaś barwą pszenicznych włosów 
<br>i na wystawie tańczyłaś w kurzu.
<br>
<br>Stałaś wpatrzona we mnie, jak w ekran,
<br>ten lazur oczu, usta poziomek,
<br>a ja po szkole do ciebie biegłam,
<br>by znów przystanąć przed twoim domem.
<br>
<br>Choć w mojej izbie bieda chodziła,
<br>starczało tylko na kromkę chleba.
<br>Gdzie jesteś, powiedz? Najdroższa, miła,
<br>byłaś namiastką czystego nieba. 
<br>
<br>W błękitnej sukni i w białych butach,
<br>a na dekolcie łańcuszek z sercem,
<br>sprzedawca liczył na dobry utarg, 
<br>sprzedał uczucie i wydał resztę.
<br>
<br>Chociaż dzieliła nas tylko szyba,
<br>w zasięgu ręki powstał fundament,
<br>tęsknię za tobą i wiecznie gdybam, 
<br>kto kupił moją wspaniałą lalę.
<br>
                    </div>
                </h5>
            <h3>18.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>