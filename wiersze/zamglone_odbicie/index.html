<!DOCTYPE html>
<html>
<head>
    <title>Na Fali Słowa - Zamglone odbicie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Zamglone odbicie</h1>
                <h2 class="no-margin">Aneta Jasłowska</h2>
                <h3>
                    <div class="fakeimg tekst" style="padding: 20px;">
                        
                        Ile w tych oczach bagażu,
<br>żalu, ułudy i kpiny,
<br>błękitnej fali. To zarzut?
<br>Ileż w tej duszy jest winy? 
<br>
<br>Wina wychodząc z sumienia 
<br>nosi krzyż zmagań na co dzień,
<br>a wyraz twarzy oniemiał 
<br>w rozmowie z sobą i z Bogiem.
<br>
<br>A może w zwierciadle losu
<br>diabeł zasłonił ogonem 
<br>przyszłości zbawienny rozum,
<br>lejąc na rany łzy słone.
<br>
<br>Odbicie jakby przymglone 
<br>i oczy tak nieobecne,
<br>a może właśnie to koniec,
<br>a może nie ma nic więcej?
<br>
<br>Bo czasem pustka aż krzyczy 
<br>niebytem, tęsknotą, bólem,
<br>a potem tylko w źrenicy 
<br>milkną nadzieje półczułe.
<br>
                    </div>
                </h3>
            <h3>20.04.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>