<!DOCTYPE html>
<html>
<head>
    <title>Na Fali Słowa - Instrukcja życia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Instrukcja życia</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Codziennie wlewaj szklankę duszy
<br>pomiędzy słowa i działania,
<br>by świat dobrocią ciepła wzruszyć,
<br>nie żądaj przy tym czegoś w zamian.
<br>
<br>I podaj serce, gdy w potrzebie
<br>ktoś obok tego potrzebuje, 
<br>otul nadzieją, czystym niebem,
<br>odkręcaj śmiało szczęścia kurek.
<br>
<br>Podążaj ścieżką w stronę jutra,
<br>choć bagaż życia żłobi rany, 
<br>wspomnienia kipią w starych kufrach,
<br>lecz ty nakreślasz nowe plany.
<br>
<br>I noś na tacy szczerą prawdę,
<br>bo fundamentem jest na wieki,
<br>a optymizmu serwuj dawkę
<br>nurtem przejrzystej, czystej rzeki.
<br>
<br>Bo życie jedno, przeżyj w zgodzie
<br>z własnym sumieniem, wartościami,
<br>raz los pod wozem, raz na wozie
<br>walcz, by człowieka twarz ocalić.
<br>
                    </div>
                </h4>
            <h3>08.05.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>