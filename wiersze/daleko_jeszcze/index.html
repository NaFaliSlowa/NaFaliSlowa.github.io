<!DOCTYPE html>
<html>
<head>
    <title>Na Fali Słowa - Daleko jeszcze</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Daleko jeszcze</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Daleko jeszcze do nieba,
<br>schody wysokie i strome,
<br>tam pewnie anioł ci śpiewa 
<br>i czuwa nad twoim domem.
<br>
<br>Łąka aż kipi w spojrzeniach,
<br>powietrze pachnie pokojem,
<br>tam mieszkasz, a tutaj cię nie ma,
<br>choć z czasem miało nie boleć.
<br>
<br>Daleko jeszcze do nieba,
<br>a może tuż za zakrętem,
<br>zapewne w oknie już czekasz,
<br>by wziąć kruszynkę na ręce.
<br>
<br>Wyrosłam w prozie już dawno,
<br>czas nawet zmarszczki wyrzeźbił,
<br>jak tylko liście opadną
<br>dotrę do głębi i twierdzy.
<br>
<br>Daleko jeszcze do nieba,
<br>schody po szczyt mnie prowadzą
<br>i każda myśl już dojrzewa,
<br>by ujrzeć twarz twoją mamo.
<br>
                    </div>
                </h4>
            <h3>04.11.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>