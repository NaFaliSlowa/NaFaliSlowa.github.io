<!DOCTYPE html>
<html>
<head>
    <title>Na Fali Słowa - Czarna sukienka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Czarna sukienka</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Los nam malował plany na przyszłość,
<br>dom pełen ciepła z ogrodem uczuć,
<br>mówiłaś wtedy z uśmiechem w oczach,
<br>tylko tych marzeń w biegu nie upuść!
<br>A szczęście nasze za szybko prysło.
<br>
<br>Cisza po kątach rozstawia ciernie,
<br>ból zbiera żniwo letniej wędrówki,
<br>nosiłaś zawsze słońce we włosach,
<br>mówiłem wtedy – chwilo nie umknij!
<br>To był ostatni nasz wspólny czerwiec.
<br>
<br>Już słoneczniki nie wznoszą oczu
<br>w stronę lazuru nieznanych przygód,
<br>niby spokojna i znana szosa.
<br>Boże, więc proszę, skąd taki wybór?
<br>Znowu zostawiasz wszystko bez głosu.
<br>
<br>Rozpacz unosi rzęsy bez ładu
<br>a myśli skrzypią jak drzwi na strychu,
<br>czarna sukienka, po tobie posag
<br>i niegasnący taniec wśród zniczów.
<br>A tyle miało być naszych śladów!
                    </div>
                </h4>
            <h3>26.08.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>