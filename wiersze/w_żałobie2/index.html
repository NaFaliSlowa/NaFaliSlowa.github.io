<!DOCTYPE html>
<html>
<head>
    <title>Na Fali Słowa - W żałobie2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W żałobie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Choć szafa pęka od nadmiaru ubrań,
<br>a krawat patrzy rozpaczliwym wzrokiem,
<br>lecz w tym chaosie pustka z duszą współgra,
<br>nie widzę świata i przejrzystych okien.
<br>
<br>Żelazko ciepłem ogrzewa koszule,
<br>buty zgubiły język naszej więzi,
<br>jeszcze ten zapach marynarki tulę,
<br>lecz czas nie leczy ran wyrytych w piersi.
<br>
<br>Ktoś zgasił płomień w pośpiechu, bez pytań,
<br>zostawił szafę otwartą na oścież,
<br>nakarmił bólem, tęsknotą do syta,
<br>a ja wciąż pytam, dlaczego ten pośpiech?
<br>
<br>Ledwo fundament powstał z pięknych uczuć,
<br>a cegła cegłę ciągnęła do celu,
<br>jeszcze niedawno szeptałeś do uszu,
<br>kto śmiał cię zabrać tam, gdzie wciąga czeluść.
<br>
<br>Otwieram szafę, granatowe spodnie 
<br>znów ułożone od strony nogawek,
<br>wiem, wiem, mówiłeś, tak lepiej, wygodniej,
<br>a ja wszczynałam niepotrzebną lawę.
<br>
<br>Bo czymże nieład w perspektywie czasu?
<br>Chciałabym taki nieład mieć na co dzień,
<br>przyciemniał nieba nieuchwytny lazur 
<br>i zgasł na zawsze twoich oczu ogień.
                    </div>
                </h5>
            <h3>20.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>