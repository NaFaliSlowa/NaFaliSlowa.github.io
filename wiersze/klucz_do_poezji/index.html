<!DOCTYPE html>
<html>
<head>
    <title>Na Fali Słowa - Klucz do poezji</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Klucz do poezji</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        (Hymn)<br><br>
                        Poezja zamkiem magicznych ziaren,
<br>słowa na piasku tworzą kunszt zdania.
<br>Choć taka cicha, rozbrzmiewa żarem
<br>i swoim wdziękiem myśli pochłania.
<br>
<br>Czasem nad losem zapłacze słono,
<br>by ujrzeć jutra piękne widoki.
<br>Bywa jak skała i stały pomost,
<br>odkrywa w wersach szlachetny dotyk.
<br>
<br>Poezja bywa snów piaskownicą
<br>i rodzi w duszy niewinność dziecka.
<br>Z fraz wymyślonych, owianych nicią,
<br>pozwala spijać nieziemski nektar.
<br>
<br>Lunatykuje wciąż po omacku,
<br>by znaleźć źródło czystego wnętrza.
<br>W skromności swojej nie chce oklasków,
<br>lecz pragnie magią chwile upiększać.
                    </div>
                </h4>
            <h3>23.01.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>