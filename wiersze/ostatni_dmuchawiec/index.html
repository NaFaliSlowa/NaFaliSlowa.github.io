<!DOCTYPE html>
<html>
<head>
    <title>Na Fali Słowa - Ostatni dmuchawiec</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ostatni dmuchawiec</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Mogę być wiosną, nadzieją świtu,
<br>w zielonym zawsze przecież do twarzy.
<br>Tylko starannie diament oszlifuj
<br>i pozwól myślom swobodnie marzyć.
<br>
<br>Mogę być latem w iskrzącej rosie,
<br>w słonecznych włosach schowam tęsknoty.
<br>W myślach misternie łut szczęścia posiej,
<br>w olśnieniu łąki odszukaj dotyk.
<br>
<br>Mogę być również złotą jesienią,
<br>w dywanie liści odnajdziesz ślady.
<br>Niechaj uśmiechy nas zarumienią
<br>pośród deszczowych i barwnych zjawisk.
<br>
<br>Mogę być zimą, skrzydłem anioła
<br>i płatkiem śniegu na twoich skroniach.
<br>Złap w dłonie niesmak i wszelką bojaźń,
<br>zatrać się w duszy i serca tonach.
<br>
<br>Gdy przyjdzie pora końcowej stacji,
<br>niczym dmuchawiec wzlecę w powietrze.
<br>Może zostawię po sobie zachwyt,
<br>słowa natchnione i ciche wiersze.
<br>
                    </div>
                </h5>
            <h3>09.01.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>