<!DOCTYPE html>
<html>
<head>
    <title>Na Fali Słowa - Listopadowa nostalgia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Listopadowa nostalgia</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Listopad przyszedł w za ciasnych butach
<br>i w kusym płaszczu po ciepłym lecie,
<br>kroplami deszczu smutek rozhuśtał,
<br>a bladą ciszę schował za piecem. 
<br>
<br>Rozsiadł się między dywanem liści 
<br>a rozżalonym rytmem nostalgii,
<br>choć niepogoda i myśli wyścig,
<br>szeptem wypełnił spierzchnięte wargi. 
<br>
<br>Listopad przyszedł pod parasolem,
<br>zapłakał deszczem cichej tęsknoty,
<br>chciał w dłonie ująć niemocy oręż
<br>tak, by uwolnić spod powiek dotyk. 
<br>
<br>Wtulił nadzieję w ciepło kominka
<br>pod maską kryjąc niepewność jutra,
<br>a może jeszcze czeka gdzieś iskra,
<br>która wyzwoli sens w naszych lustrach. 
<br>
<br>Listopad przyszedł z podartą duszą 
<br>i krzyżem cierpień nieznanej doli,
<br>życie to moment i chwili kruchość,
<br>być może z wiosną bojaźń ukoi.
                    </div>
                </h4>
            <h3>28.11.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>