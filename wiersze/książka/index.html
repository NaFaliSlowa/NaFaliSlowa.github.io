<!DOCTYPE html>
<html>
<head>
    <title>Na Fali Słowa - Książka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Książka</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Odkąd pamiętam zawsze ze mną byłaś,
<br>pachnąca lasem i świeżym powietrzem,
<br>w wirze lirycznym, gdzie poezji siła 
<br>płodziła wiersze.
<br>
<br>A na stoliku z lampką nocnej ciszy,
<br>gdy sen tuliły niezapominajki,
<br>chciałaś marzeniom jasne gwiazdy wyszyć 
<br>w ramionach bajki.
<br>
<br>Potem władałaś treścią wyższej rangi,
<br>by w definicjach odszukać znaczenia,
<br>w plecaku szkolnym nie liczyłam wagi,
<br>wiedzy arsenał.
<br>
<br>Wnikasz w zaspane zmysły o poranku,
<br>rozmawiasz z duszą na skraju tęsknoty
<br>tak, by przebudzić codzienność z letargu,
<br>zostawiasz dotyk.
<br>
<br>I każda kartka innym scenariuszem 
<br>kusi wciąż treścią, zabierając w podróż
<br>pełną nowości, odkryć oraz wzruszeń 
<br>aż po fraz ogród.
<br>
<br>Odkąd pamiętam zawsze trzymam w dłoniach 
<br>niezastąpioną przyjaciółkę słowa,
<br>wygładza myśli niewinna symfonia 
<br>i książki powab.
<br>
                    </div>
                </h5>
            <h3>23.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>