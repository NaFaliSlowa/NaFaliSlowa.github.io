<!DOCTYPE html>
<html>
<head>
    <title>Na Fali Słowa - Ballada o studni</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ballada o studni</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Ballada)<br><br>
                        Zawsze tam zaglądam, spinasz każdy moment,
<br>by w podróży pragnień odszukać człowieka,
<br>w życiodajnym wirze zanurzam wciąż dłonie 
<br>odradzając miłość i szczęście w powiekach.
<br>Na przypływ emocji nieustannie czekasz
<br>pod płaszczem tęsknoty, by rytm serca poczuć,
<br>nie możesz pomieścić wschodzącego piękna.
<br>Studnio mojej duszy, Tyś zwierciadłem oczu!
<br>
<br>Razem ze mną piszesz w trudach i mozole,
<br>w subtelnym klimacie finezją ociekasz 
<br>i wskrzeszasz nadziei niegasnący  płomień,
<br>by wena w pośpiechu nie przeszła bez echa.
<br>Potrafisz oszukać biologiczny zegar,
<br>młodość wlewasz w umysł, nie szukasz rozgłosu,
<br>płyniesz szeptem myśli jak przejrzysta rzeka.
<br>Studnio mojej duszy, Tyś zwierciadłem oczu!
<br>
<br>Jesteś morzem uczuć oraz ciepłym domem 
<br>z oknami na przyszłość w samym centrum wnętrza,
<br>przyjmujesz zwątpienia, żale, niepokoje 
<br>tak zmiennych nastrojów sfrustrowanych dekad.
<br>Podnosisz na duchu, kiedy serce w strzępach,
<br>otwierasz spojrzenie i sumienia lokum,
<br>wypełniasz po brzegi szarego człowieka.
<br>Studnio mojej duszy, Tyś zwierciadłem oczu!
<br>
<br>Kto poznał uroki, pewnie dawno przepadł 
<br>w źrenicach niebytu, w nieodkrytych strefach, 
<br>wędrujesz na przekór autostradą losu,
<br>bo w tobie jest siła, odwaga, potęga. 
<br>Studnio mojej duszy, Tyś zwierciadłem oczu!
<br>
                    </div>
                </h5>
            <h3>03.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>