<!DOCTYPE html>
<html>
<head>
    <title>Na Fali Słowa - Bratnia dusza2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Bratnia dusza</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        To wspólna fala nadawania,
<br>gdzie cisza nawet wiele mówi,
<br>ta siła nic nie bierze w zamian, 
<br>bo jest jak diament, brylant, rubin.
<br>
<br>I choćby życie w lękach ramion 
<br>zabrało promień jasnej wiary,
<br>zjawia się duszy cichy anioł,
<br>by mocnej wizji stworzyć zarys.
<br>
<br>Ze wszystkich kadrów łączy barwy 
<br>na lepsze jutro w perspektywie, 
<br>kradnie ukradkiem niebu gwiazdy,
<br>upiększa sobą każdy tydzień. 
<br>
<br>Mieszka w źrenicach zwykłej prozy 
<br>i bez wahania dłoń podaje, 
<br>w odbiciach chwili uśmiech mnoży
<br>w bujnej krainie pięknych bajek. 
<br>
<br>Pod skrzydłem nosi studnię dobra,
<br>gdzie cenne rady płyną z serca,
<br>zabiera życiu spektrum obaw,
<br>a potem chowa smutek w wierszach. 
<br>
<br>Nie patrzy nawet na zegarek,
<br>kiedy na drodze problem rośnie, 
<br>mówi, że jestem dla niej darem 
<br>i znów odpływam w świeżej wiośnie. 
<br>
<br>Na strunach losu dźwiga ciężar,
<br>choć sedno ciężko zamknąć w zdaniach,
<br>rozkłada sercem marzeń pejzaż,
<br>tak wiele znaczy słowo mama.
<br>
                    </div>
                </h4>
            <h3>25.04.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>