<!DOCTYPE html>
<html>
<head>
    <title>Na Fali Słowa - Pod powieką wzruszeń</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pod powieką wzruszeń</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Miała fartuszek i chustę w kwiaty,
<br>zawsze pachniało świeżym bochenkiem,
<br>w oczach nosiła potężną mękę,
<br>każdy gość w domu był tak jak zaszczyt.
<br>
<br>Wtedy spojrzenie jak promień słońca
<br>tuliło kąty zszarzałej izby,
<br>nie odmawiała w potrzebie - nigdy,
<br>brała co dane, walcząc do końca.
<br>
<br>Choć jesień życia w niciach pajęczych
<br>snuła cierpienie wzdłuż linii ciała,
<br>nawet kukułka w obawie drżała,
<br>ona tuliła zegarów dźwięki.
<br>
<br>W każdej minucie, godzinie, dobie,
<br>bo brała życie garścią na zapas,
<br>choć śmierć powoli zaczęła drapać
<br>w futrynę serca niczym jak złodziej.
<br>
<br>Miała tak wiele planów na przyszłość,
<br>został fartuszek i chusta w kwiaty,
<br>książka na stole, kubek pękaty,
<br>była, lecz nadal jest ze mną blisko. 
<br>
                    </div>
                </h4>
            <h3>28.10.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>