<!DOCTYPE html>
<html>
<head>
    <title>Na Fali Słowa - Z pamiętnika seniora</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika seniora</h1>
                <h2 class="no-margin">Aneta Jasłowska</h2>
                <h3>
                    <div class="fakeimg tekst" style="padding: 20px;">
                        
                        Ktoś pomyśli, że wiekowy, 
<br>jemu bliżej nieba, 
<br>niech poszerza swoje hobby 
<br>i z radością śpiewa. 
<br>
<br>Wcześniej życie zapełnione 
<br>pracą w ciągłym biegu,
<br>przestawiany niczym pionek,
<br>dbał o każdy szczegół. 
<br>
<br>Ktoś pomyśli jaki starzec,
<br>co na śmierć już czeka,
<br>a on idzie ścieżką marzeń,
<br>nie patrzy na zegar.
<br>
<br>Teraz może płodzić wiersze 
<br>i na ryby chodzić,
<br>czy przyrody być ekspertem 
<br>albo znawcą mody. 
<br>
<br>Ktoś pomyśli, że w tym wieku
<br>przecież nie wypada,
<br>a on kradnie magię sekund,
<br>daje chwilom rabat.
<br>
<br>Podróżuje bez wahania 
<br>i presji w eterze, 
<br>niechaj mówią - jaki wariat
<br>czy nieziemskie zwierze.
<br>
<br>Ktoś pomyśli to już koniec 
<br>i seniora meta,
<br>a on właśnie bierze w dłonie 
<br>lepszy życia etat.
<br>
                    </div>
                </h3>
            <h3>15.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>