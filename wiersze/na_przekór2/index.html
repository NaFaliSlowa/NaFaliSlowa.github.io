<!DOCTYPE html>
<html>
<head>
    <title>Na Fali Słowa - Na przekór2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Na przekór</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Przyszedłeś zimą, tak nagle, w styczniu, 
<br>wpadłam jak śliwka w kompot, mówili 
<br>odpuść, ja chciałam tej cudnej chwili, 
<br>choć się broniłam, rozum nie wyczuł. 
<br>
<br>Dłonie jak z waty, serce w skowronkach,
<br>oczy maślane, dusza w zachwycie,
<br>ty byłeś książką, ja zaś zeszytem, 
<br>a wena ciągle chciała do słońca. 
<br>
<br>Przyszedłeś zimą, z wiosną na dłoni,
<br>by kwiaty w sercu podlać nadzieją,
<br>dwa światy przecież nas tylko dzielą.
<br>Jak mam się przestać przed tobą bronić?
<br>
<br>Serce z rozumem rozrzuca kartki, 
<br>na ringu życia bywa owocnie,
<br>wystarczy tylko, że znów mnie dotkniesz, 
<br>zmysły przestają z umysłem walczyć. 
<br>
<br>Przyszedłeś zimą, by zbudzić lato 
<br>miedzy spojrzeniem a czułym gestem
<br>tak, żeby odkryć subtelną przestrzeń,
<br>wskazując żądzą szlak innym światom.
                    </div>
                </h5>
            <h3>07.09.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>