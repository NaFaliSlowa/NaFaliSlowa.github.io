<!DOCTYPE html>
<html>
<head>
    <title>Na Fali Słowa - Ósemka nieskończoności</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ósemka nieskończoności</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Jest taki moment w życiu człowieka,
<br>w którym drogowskaz jest wyznacznikiem, 
<br>chwila nie może zbyt długo czekać 
<br>nim za zakrętem na wieczność zniknie. 
<br>
<br>Każdy dzień pisze wiersz o rozstaniach 
<br>i ciemnej nocy w objęciach śmierci,
<br>zaś los złowrogi miesza wciąż w taliach,
<br>a może jeszcze słońce doręczy?
<br>
<br>Jest taki moment pełen zwątpienia,
<br>gdzie wiara w piekle gasi nadzieję,
<br>pozwól, że będę sobą dotleniać 
<br>zdobiąc uśmiechem życia aleje.
<br>
<br>Każdy dzień tworzy lęk przed odejściem,
<br>a sen odkrywa tunele mroku,
<br>może zdołamy uchronić szczęście, 
<br>by się odrodzić w świeżym potoku?
<br>
<br>Jest taki moment owiany cieniem
<br>po nieskończoność szuka pomocy,
<br>zapewniam - byłam, jestem i będę
<br>byś snuł marzenia jak barwny motyl.
<br>
                    </div>
                </h5>
            <h3>27.04.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>