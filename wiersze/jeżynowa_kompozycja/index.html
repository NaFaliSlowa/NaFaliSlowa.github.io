<!DOCTYPE html>
<html>
<head>
    <title>Na Fali Słowa - Jeżynowa kompozycja</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Jeżynowa kompozycja</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Na jeżynie siadła chwila pełna sentymentów 
<br>i ubrała płaszcz motyla tak, by snuć sens wersów.
<br>Między nutą letnich przygód a spektaklem złota,
<br>wciąż zmieniając aurze wystrój, otworzyła wrota.
<br>
<br>I minuta przycupnęła w sadzie jeżynowym,
<br>choć złapała znów ją trema i brakło przemowy.
<br>Bo gdy deszcze rozpraszają  litery w kaloszach,
<br>wtedy strofa tak, jak zając ucieka w podskokach. 
<br>
<br>Na jeżynie siadła doba w płaszczu musztardowym,
<br>taka płocha, pełna obaw, chciała wiersz ozdobić.
<br>A tu jesień w melancholii gubi zdaniom swetry,
<br>a poezję serce boli, nie chce liczyć metryk.
<br>
<br>I sekunda też usiadła na jeżynie w biegu,
<br>chciała nawet iść do diabła, aniołom na przekór.
<br>Ale nagle przyszła wena w jeżynowej kiecce,
<br>wyciągnęła z myśli temat, by się zrodzić wierszem.
<br>
<br>I tak właśnie mimochodem powstają zwierzenia,
<br>kiedy wersy rytmem bioder pragną aury przemian.
<br>Jeżynowym kolorytem wypełniają przestrzeń, 
<br>bo poezja – duszy życiem, ale tworzy sercem.
<br>
                    </div>
                </h6>
            <h3>19.09.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>