<!DOCTYPE html>
<html>
<head>
    <title>Na Fali Słowa - Leszczyna</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Leszczyna</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Stoję na skraju bujnej nadziei 
<br>w rdzawo-brązowo-złocistych włosach,
<br>wiatr z moich liści dywany ścieli,
<br>a bladym świtem zachwyca rosa.
<br>
<br>Zaprzyjaźniona z porami roku
<br>wymieniam szatę zgodnie z pogodą,
<br>mnóstwo orzechów ukrywa lokum,
<br>gdy w blasku słońca świecę urodą.
<br>
<br>Stoję wpatrzona w jesienny klimat,
<br>deszcz wpada szeptem między ramiona, 
<br>chociaż niebawem zawita zima 
<br>i wszelkie żale przejmie korona. 
<br>
<br>Między dialogiem lasu z naturą 
<br>nabieram weny w oddech powietrza,
<br>a uwalniając przyrody urok,
<br>obraz spod powiek zostawiam w wierszach.
<br>
<br>Stoję wrośnięta korzeniem w ziemię,
<br>kora ubrała spódnico-spodnie,
<br>z przypływem wiosny odmłodzę zieleń 
<br>i znów założę przewiewną odzież. 
<br>
<br>Choć jestem drzewem, mam czar dziewczyny,
<br>u boku której znajdziesz nurt słowa,
<br>usiądź przechodniu obok leszczyny,
<br>bo tu się budzi poezja błoga.
<br>
                    </div>
                </h5>
            <h3>17.11.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>