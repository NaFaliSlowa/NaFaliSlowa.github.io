<!DOCTYPE html>
<html>
<head>
    <title>Na Fali Słowa - Podeszwa czasu</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Podeszwa czasu</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Czas pod podeszwą zniszczonych butów 
<br>w natłoku myśli zgasił latarnie,
<br>a scenariusze niemrawe, czarne 
<br>zwiędły na zawsze w szarym bezruchu.
<br>
<br>Czołgi zgłuszyły bladą nadzieję 
<br>wraz z pierwszym szeptem zbudzonej wiosny,
<br>w eterze zagrzmiał orszak żałosny,
<br>a wróg po kątach w oczy się śmieje. 
<br>
<br>I równa ziemię pod ręką wojny 
<br>aż po horyzont zdeptanych sumień,
<br>a człowieczeństwo niknie wciąż w tłumie,
<br>łamiąc marzenia i życia normy.
<br>
<br>W ruinach śmieci niejeden moment
<br>wyrywał życiu skrzydła anioła 
<br>i w smutnej prozie niemrawa bojaźń
<br>znaczy w skupieniu niechciany koniec.
<br>
                    </div>
                </h5>
            <h3>10.11.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>