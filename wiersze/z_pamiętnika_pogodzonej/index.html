<!DOCTYPE html>
<html>
<head>
    <title>Na Fali Słowa - Z pamiętnika pogodzonej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika pogodzonej</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Nie mam pretensji, jak również żalu, 
<br>wiem, że godziny są policzone,
<br>choć chwila bywa tematem tabu, 
<br>ciągle zakładam życiu koronę. 
<br>
<br>Bo każdy moment to moje złoto,
<br>sukces istnienia i skrawek daru,
<br>Nie chcę osądzać. Dlaczego? Po co?
<br>I też nie proszę - więcej podaruj!
<br>
<br>Takie jest życie, nie zawsze długie 
<br>i bystre niczym rzeka przejrzysta,
<br>jutro być może śmierć do mnie mrugnie, 
<br>więc dziś zapełniam ostatnią przystań. 
<br>
<br>Proszę nie płaczcie nad moim sensem,
<br>w ostatnich chwilach radość rozmnażam,
<br>ja nadal jestem bałtyckim wierszem
<br>i we mnie iskrzy złocista plaża. 
<br>
<br>A gdy nie zdołam słów pożegnania 
<br>w ostatnich cichych strofach naświetlić,
<br>będę pamięcią w szalonych falach,
<br>gdzie mieszka duszy nadmorski błękit.
                    </div>
                </h5>
            <h3>16.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>