<!DOCTYPE html>
<html>
<head>
    <title>Na Fali Słowa - Kameleon</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Kameleon</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Jestem kameleonem od rozpaczy po uśmiech 
<br>i na szali zachwytów ważę niejedno słowo,
<br>choć potrafię zatracać duszę w objęciach muśnięć,
<br>kąsam jadem, gdy kłody ktoś mi rzuca tuż obok.
<br>
<br>Mam oblicze anioła, a charakter diablicy.
<br>Znak szczególny? Kobieta, wzrost przeciętny. Zwyczajna.
<br>Całe życie rozpaczy chowam w małej źrenicy,
<br>cierpka niczym cytryna, słodko-miodna jak kajmak.
<br>
<br>Jestem huśtawką czynów na granicy wszechświata,
<br>bujam życie w zachwycie, potem siadam nad stokiem,
<br>myśli wieszam, tarmoszę i zachłannie oplatam, 
<br>płynie przez moje żyły czysta woda i ogień.
<br>
<br>Dwa oblicza, dwie prawdy połączone sumieniem 
<br>na krawędzi niemocy między jawą a snami,
<br>jestem nikim, kimś wielkim, może śladem lub cieniem,
<br>mogę zatruć sens życia, mogę życie ocalić.
                    </div>
                </h6>
            <h3>21.01.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>