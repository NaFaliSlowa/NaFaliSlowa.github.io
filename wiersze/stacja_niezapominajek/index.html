<!DOCTYPE html>
<html>
<head>
    <title>Na Fali Słowa - Stacja niezapominajek</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Stacja niezapominajek</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Na stacji pełnej twoich śladów 
<br>cisza przysiadła na walizce,
<br>pamiętasz most i wspólny wiadukt,
<br>kiedy wyznania padły czyste.
<br>
<br>A teraz stacja przepełniona 
<br>od słów tęsknoty, niedomówień,
<br>ty mnie nie kochasz, a ja konam,
<br>bo inną drogą każdy pójdzie.
<br>
<br>Nasz pociąg uczuć zgubił tory 
<br>i w próżni zamknął czas w niebycie,
<br>nie powiem więcej, że tak boli 
<br>miłość i to, że byłaś życiem.
<br>
<br>Zabrałaś bagaż, uśmiech, plany,
<br>z rąk wypuściłaś moje dłonie,
<br>żegnaj - westchnęłaś - pa kochany,
<br>nie czekaj więcej, to już koniec.
<br>
<br>I tylko czasem wsiadam w pociąg,
<br>by zabrać myśli w stronę wspomnień,
<br>rany tak bolą, miłość płoszą,
<br>lecz nigdy ciebie nie zapomnę.
<br>
                    </div>
                </h4>
            <h3>08.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>