<!DOCTYPE html>
<html>
<head>
    <title>Na Fali Słowa - Narodziny</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Narodziny</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Urodziłam z myśli kilka lotnych wierszy, 
<br>a potem ubrałam w różnobarwne słowa,
<br>nakarmiłam weną płynącą wciąż z piersi,
<br>by mogły na nowo frazy kolorować.
<br>
<br>Najpierw prowadziłam za rękę do celu,
<br>potem pozwalałam uciekać do świata, 
<br>pozbyłam się smoczków, grzechotek i pieluch, 
<br>by mogły odkrywać  i w obłokach latać. 
<br>
<br>Urodziłam z myśli kilka płochych zwrotek,
<br>by stały się kłębkiem niekończącej nici, 
<br>wypełniły sobą szare dni i noce,
<br>bo chciały marzenia wraz z nadzieją wyszyć.
<br>
<br>Potem powracały marnotrawne dzieci 
<br>spisując na kartce narodzone strofy,
<br>od świeżych pomysłów w szwach już pękał zeszyt,
<br>macierzyństwem pachniał nieskalany dotyk. 
<br>
<br>Urodziłam z myśli lekkie metafory, 
<br>a one jak dzieci tulą mnie o świcie 
<br>i szepczą do ucha: mamusiu snem kołysz, 
<br>a w dłoniach wciąż trzymaj nieuchwytne życie. 
<br>
                    </div>
                </h5>
            <h3>11.01.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>