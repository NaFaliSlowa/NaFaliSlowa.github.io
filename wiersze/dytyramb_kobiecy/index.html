<!DOCTYPE html>
<html>
<head>
    <title>Na Fali Słowa - Dytyramb kobiecy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Dytyramb kobiecy</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        (Oda)<br><br>
                        Ten wynalazek, choć niestety 
<br>bywa udręka zwykłej prozy,
<br>ktoś stworzył tylko dla kobiety,
<br>a można tam świat cały włożyć.
<br>
<br>Chowasz w kieszonkach różne skarby:
<br>szminkę, lusterko, okulary,
<br>portfel, chusteczki, tęczy barwy,
<br>listę zakupów, planów zarys.
<br>
<br>Kilka notatek, paragony,
<br>długopis, który wiersze płodzi
<br>i flakon perfum - ulubiony,
<br>starą kanapkę, już od środy.
<br>
<br>I zapalniczkę, papierosy,
<br>ozdobny pasek starej kiecki,
<br>na szczęście jeden mały grosik,
<br>podpaski, wkładki i tabletki.
<br>
<br>Bilet do kina zeszłoroczny,
<br>szczotkę do włosów i kalendarz 
<br>i weź się teraz szybko dopnij,
<br>a ty się scalasz, wiecznie zwężasz.
<br>
<br>Pończochy oczko już puściły,
<br>a guzik zgubił miejsce czasu, 
<br>list z wodociągów, no i biling 
<br>rozmów, gdzie wpada nieba lazur.
<br>
<br>Gumy do żucia i pęk kluczy,
<br>agrafka, nitka, igła, wacik 
<br>i od stanika stary drucik.
<br>Torebko mieścisz różne światy.
<br>
<br>Chowasz tak wiele w swoich dłoniach,
<br>nie sposób siłą cię poskromić,
<br>a ja zwyczajnie z nerwów konam,
<br>kiedy telefon do mnie dzwoni. 
<br>
                    </div>
                </h4>
            <h3>11.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>