<!DOCTYPE html>
<html>
<head>
    <title>Na Fali Słowa - W beżowej koszuli</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W beżowej koszuli</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Erekcjato)<br><br>
                        Uwielbiam twój zapach, gdy pobudzasz zmysły,
<br>ociekasz rozkoszą po spragnionych wargach,
<br>w zaspanym powietrzu uwalnia się magia,
<br>bo jesteś jak morza namiętności przypływ.
<br>
<br>W beżowej koszuli budzisz mnie ze świtem,
<br>aromatem żądzy nieziemskiej podróży,
<br>nie potrafię przecież zaprzeczyć, odmówić,
<br>drażnisz podniebienie i odkrywasz życie.
<br>
<br>Z każdym twoim gestem łapię chwile w dłonie,
<br>a ty wsiąkasz treścią aż po skrawek duszy,
<br>na tacy przychodzisz, dotykasz i kusisz,
<br>w obłędzie poranka zmysłowością płonę.
<br>
<br>Jesteś narkotykiem, wchodzisz w życia nawyk,
<br>jeszcze łyk tęsknoty zabiorę na potem,
<br>
<br>
<br>jak wrócę, zapewniam, że kubek oplotę,
<br>by znów się zachłysnąć aromatem kawy.
<br>
                    </div>
                </h5>
            <h3>21.11.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>