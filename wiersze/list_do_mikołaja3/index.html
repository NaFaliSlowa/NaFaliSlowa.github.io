<!DOCTYPE html>
<html>
<head>
    <title>Na Fali Słowa - List do Mikołaja3</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">List do Mikołaja</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Przynieś w prezencie serenadę wzruszeń,
<br>niespodziewane oddechy grudniowe,
<br>w czerwonym fraku unieś skrzydła kruche,
<br>poczęstuj słowem.
<br>
<br>Wyciągnij z worka całe niebo zdrowia,
<br>obdaruj bliskich perspektywą magii
<br>i śnieżnym szlakiem do szczęścia nas prowadź,
<br>ulotnij zawiść.
<br>
<br>Przynieś ułamek wyczekanych godzin,
<br>przez komin wchodząc nakarm duszę żarem,
<br>nie chcę prezentów wymyślnych i drogich, 
<br>zwiń myśli szare. 
<br>
<br>Ubierz choinki w bombki ludzkich spojrzeń,
<br>zatrzymaj prozę w życiowej gonitwie,
<br>spraw, by nadzieja mogła w sercach dojrzeć, 
<br>nim gwiazda błyśnie.
<br>
<br>Przynieś na dłoni uśmiech pełen iskry,
<br>spragnionym wodę, a biednym pieczywo
<br>i święty spokój pod strzechami wszystkich.
<br>Czekamy - przybądź.
<br>
                    </div>
                </h5>
            <h3>10.11.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>