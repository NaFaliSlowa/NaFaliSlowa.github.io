<!DOCTYPE html>
<html>
<head>
    <title>Na Fali Słowa - Ambaras o lato</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ambaras o lato</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        To było w lipcu, może w połowie 
<br>imprezy, która trwała do rana, 
<br>może to burak? Nie, zwykły człowiek, 
<br>twierdził, że muza za głośno grała. 
<br>
<br>Oj tam już grała? Było spokojnie,
<br>trochę szklaneczek i brzdęk gitary. 
<br>A on zaś wmawiał, że jak na wojnie.
<br>Nie wiem, zapewne pryk jakiś stary. 
<br>
<br>Wezwał policję w sprawie afery
<br>rzekomej, może tylko zazdrościł, 
<br>przyjechał sołtys, wójt oraz kleryk, 
<br>miejscowy menel po znajomości. 
<br>
<br>Cała brygada z wojskiem na czele
<br>wpadli, by zbadać w czym tkwi ambaras, 
<br>a sąsiad stanął jak mruk i ciele. 
<br>Pyta policja o co ten hałas? 
<br>
<br>Otóż domniemam, że ludzie obok 
<br>w workach zabrali uroki lata,
<br>a ja wciąż szukam, chodzę jak robot, 
<br>nie myślcie sobie, że jestem wariat. 
<br>
<br>Już kożuch wkładam, bo ziąb jak w Kielcach,
<br>a tam się bawią prawie bez ciuchów,
<br>miałem dokładać węgla do pieca,
<br>(wiadomo przecież kto marznie w puchu).
<br>
<br>Morał jest taki:  jak zimno latem,
<br>trzeba w procenty ubrać organizm, 
<br>jak chcesz spokojną mieć swoją chatę,
<br>trzymaj zażyłą więź z sąsiadami.
<br>
                    </div>
                </h5>
            <h3>01.09.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>