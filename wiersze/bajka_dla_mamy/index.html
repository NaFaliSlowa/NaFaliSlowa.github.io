<!DOCTYPE html>
<html>
<head>
    <title>Na Fali Słowa - Bajka dla mamy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Bajka dla mamy</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Za górami, za lasami 
<br>żyje dobra wróżka,
<br>bywa bardzo uśmiechnięta
<br>ta nasza Danuśka. 
<br>
<br>Jej czarodziej skrzydła trzyma,
<br>Lesiu w rzeczy samej,
<br>dba, by życie było bajką,
<br>trzeba dbać o damę. 
<br>
<br>A mamusia niczym anioł 
<br>czuwa nad rodziną 
<br>i tak dni im w dobrobycie 
<br>z prądem wiosny płyną.
<br>
<br>Zawsze służy dobrą radą 
<br>i pomocną dłonią,
<br>wszędzie pełno od jej czarów,
<br>trzyma życia poziom.
<br>
<br>Pod skrzydłami czeka miejsce 
<br>dla czterech krasnali,
<br>chociaż mówi, że niedawno 
<br>byli tacy mali. 
<br>
<br>Krasnal Darek już ją przerósł 
<br>sięga aż do nieba,
<br>ale wróżka wciąż przynosi 
<br>kawał pajdy chleba.
<br>
<br>I dokarmia tak, by siły 
<br>krasnalom nie brakło,
<br>bo jest wróżką, czarodziejką 
<br>i wspaniałą matką. 
<br>
<br>Mieszka z wróżką w jednej chacie 
<br>syn Darek z rodziną,
<br>piesek Pluto, świnka Peppa 
<br>oraz kotek Dino.
<br>
<br>Krasnalowa, ta z daleka 
<br>często wiersze pisze,
<br>nie oszczędza słów Aneta,
<br>by rozproszyć ciszę. 
<br>
<br>Potem wrzuca w sieć telegram,
<br>krasnale czytają,
<br>tak by z prozy wyczarować 
<br>magię pięknych bajek. 
<br>
<br>Potem niesie jej fantazję 
<br>latający dywan,
<br>zwłaszcza wtedy, kiedy wróżce 
<br>polne kwiaty zrywa.
<br>
<br>Krasnalowa druga córka 
<br>Madzia - mistrz polotu,
<br>ona niemal wszystko widzi,
<br>wzrok ma niczym sokół. 
<br>
<br>Gdy ktoś zgubi coś przypadkiem 
<br>w lesie, na polanie, 
<br>pamiętajcie w takich chwilach 
<br>na nic głośny lament.
<br>
<br>Bo gdy Madzia wieść usłyszy 
<br>szybko znajdzie zgubę,
<br>wszyscy wiedzą: sowa, dzięcioł 
<br>sikorka i wróbel. 
<br>
<br>A ostatnia córka wróżki 
<br>Paula - lubi kwiaty,
<br>tort bezowy, lot balonem,
<br>smak cukrowej waty.
<br>
<br>W międzyczasie wciąż nagrywa 
<br>filmiki TikToka 
<br>a od śmiechu bolą brzuchy,
<br>noc aż gubi brokat. 
<br>
<br>Lecz nie koniec wyliczanki, 
<br>rodzina jest większa,
<br>bo krasnale mają skrzaty,
<br>babcia wniebowzięta. 
<br>
<br>Rumcajs Kuba, Gumiś Igor 
<br>i Smerfetka Zuzia 
<br>Calineczka Ameleczka 
<br>również się wynurza. 
<br>
<br>Ta gromadka ma pomysły
<br>od świtu do nocy,
<br>w szybkim tempie, mimochodem
<br>potrafią zaskoczyć.
<br>
<br>To podchody, gry planszowe,
<br>zawsze gwarno w domu,
<br>a jak trzeba to potrafią
<br>domownikom pomóc. 
<br>
<br>Czy w tej bajce smoka znajdziesz?
<br>Ależ oczywiście!
<br>To nasz Oskar zionie ogniem 
<br>bardzo zamaszyście. 
<br>
<br>Fajerwerki w różnych barwach 
<br>rozrzuca w powietrzu,
<br>krzyczy - przestań, dom nam spalisz
<br>- zatroskany Lesiu.
<br>
<br>Ale Oskar gdy zobaczy 
<br>małą iskrę obok,
<br>szybko gasi żar płomienia,
<br>dba o wszystkich dobro.
<br>
<br>Mamy również piękną Julię
<br>najstarszą ze skrzatów,
<br>z fascynacją kosmetyczki
<br>dba o każdy atut.
<br>
<br>To paznokcie, brwi i rzęsy,
<br>cała treść urody,
<br>z igły widły stworzyć mogą
<br>te cudne metody.
<br>
<br>Żeby było tego mało 
<br>każdy krasnal przecież
<br>ma wybranka, wozi okaz
<br>w złocistej karecie.
<br>
<br>Darek razem z Weroniką 
<br>w lampie Alladyna,
<br>tam Amelka Calineczka
<br>wszystkie myśli trzyma.
<br>
<br>A Aneta z Superman’em 
<br>Danielem w obłokach
<br>wciąż szukają tam Oskara,
<br>wrzosowskiego smoka.
<br>
<br>Madzia razem z Herkulesem
<br>Marcinem w kosmosie
<br>a tam Igor, Zuzia, Julia
<br>chodzą w mlecznej rosie.
<br>
<br>Tarzan Bartek razem z Paulą
<br>wiozą Kubę wozem,
<br>ale Rumcajs na traktorze
<br>wszystkie pola orze.
<br>
<br>Jak się spotka ta gromada
<br>u wróżki za rzeką,
<br>wszystkie troski dnia zwykłego
<br>uśmiechem wyleczą.
<br>
<br>Bo ta wróżka nie jest zwykła,
<br>jedyna na świecie,
<br>o tym przecież wszyscy wiedzą
<br>wieść się szybko niesie.
<br>
<br>Za górami, za lasami 
<br>żyje dobra wróżka
<br>i rodzinę ciągle scala
<br>najlepsza mamuśka.
<br>
                    </div>
                </h4>
            <h3>24.05.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>