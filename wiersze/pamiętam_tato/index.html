<!DOCTYPE html>
<html>
<head>
    <title>Na Fali Słowa - Pamiętam tato</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pamiętam tato</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Pamiętam lata z młodzieńczych czasów, 
<br>arbuza w wąskotorówce,
<br>lubiłeś z nami chodzić do lasu,
<br>lecz przepijałeś wciąż dniówkę.
<br>
<br>Choć tyle razy dłoń ci podałam,
<br>by wyrwać nałogi z bagna,
<br>jak mogłeś tato zburzyć nam pałac,
<br>czuję się wiecznie bezradna.
<br>
<br>Nosiłeś przecież nas na barana,
<br>gwiżdżąc melodię z „Pancernych”,
<br>a teraz tylko bolesna rana
<br>nie chce miłości doszczelnić.
<br>
<br>Wybacz mi tato, że mało dałam,
<br>ty za to dałeś w nadmiarze,
<br>moc awantury, nagminny hałas,
<br>zabiłeś oazę marzeń.
<br>
<br>Tocząc alkohol na wózku życia
<br>wyrwałeś serce i duszę,
<br>choć czasem siebie w bolączce pytam,
<br>lecz odpowiedzi ślesz głuche.
<br>
<br>Pamiętam czasy, choć chcę zapomnieć
<br>obelgi z byle powodu,
<br>tam w niebie może siądziesz koło mnie,
<br>już bez pretensji, osądów.
<br>
<br>Nawet gdy żyłeś, nie było ciebie
<br>w planach życiowych na przyszłość,
<br>życie bez ojca, to życie w biedzie,
<br>a przecież mogłeś być blisko.
<br>
                    </div>
                </h4>
            <h3>26.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>