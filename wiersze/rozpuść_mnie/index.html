<!DOCTYPE html>
<html>
<head>
    <title>Na Fali Słowa - Rozpuść mnie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Rozpuść mnie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Rozpuść mnie jak wrzątek cukier,
<br>odkryj myśli pożądaniem,
<br>zliż językiem z ciała lukier,
<br>niech mnie porwie zmysłów taniec.
<br>
<br>Nasącz usta pocałunkiem,
<br>policz piegi namiętności,
<br>rozpal wieczny duszy wulkan,
<br>niech czar chęci nas umocni.
<br>
<br>Zaznacz ciału szlak rozkoszy,
<br>otwórz okno wspólnych wizji,
<br>wtop marzenia w złote włosy,
<br>z nutą wdzięku i fantazji.
<br>
<br>Przykuj czyny w każdej porze,
<br>wznieś pragnienia wielkich szczytów,
<br>pozwól mi przy tobie dojrzeć,
<br>w dłoniach nieba i błękitu.
<br>
<br>Zagraj lekko na emocjach,
<br>nawilż ciche zakamarki,
<br>dawkuj siebie w małych porcjach,
<br>tak by przeszły wszędzie ciarki.
<br>
<br>Rozpuść mnie jak słońce plażę,
<br>falą przypłyń z głębin morza,
<br>dam ci siebie całą w darze,
<br>chcę przy tobie ciało ogrzać.
<br>
                    </div>
                </h4>
            <h3>27.04.2018</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>