<!DOCTYPE html>
<html>
<head>
    <title>Na Fali Słowa - Wiosenne przebudzenie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Wiosenne przebudzenie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        (Akrostych)<br><br>
                        Wiosna wiruje w tańcu z kwiatami 
<br>iluzją zmysłów po zapach świtu,
<br>okruchem ptasich śpiewów wciąż mami, 
<br>skrada się w skromnej sukni, po cichu.
<br>Echo wtóruje w rytm wszystkich nowin
<br>nowej odsłony zbudzonych pąków,
<br>niebo chce blaskiem słońce ozdobić
<br>aurą, co krzyczy zielenią wokół.
<br>
<br>Powietrze pachnie świeżym powiewem 
<br>olśnień budzących chwilę do życia,
<br>gamę kolorów każdy dostrzeże,
<br>oczy aż iskrzą, wiosna zachwyca.
<br>Dni coraz dłuższe, pachną pogodą,
<br>a ciche wiersze wraz z wiosną chodzą.
                    </div>
                </h4>
            <h3>16.03.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>