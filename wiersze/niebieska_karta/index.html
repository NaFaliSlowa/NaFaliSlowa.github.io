<!DOCTYPE html>
<html>
<head>
    <title>Na Fali Słowa - Niebieska karta</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Niebieska karta</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Już nigdy więcej nie będę zabiegać,
<br>żebrać o miłość i wylewać żale,
<br>może ktoś kiedyś zakocha się w piegach,
<br>w iskierce małej.
<br>
<br>Bo całe życie udowadniam sobie,
<br>że we mnie siła, potęga kobiety,
<br>wystarczy tylko ciemnej wizji powiew,
<br>przestaję świecić.
<br>
<br>Już nigdy więcej nie pozwolę wyrwać 
<br>nadziei światła w tunelu donikąd,
<br>tak łatwo ranić i podcinać skrzydła
<br>złowieszczą pychą.
<br>
<br>Chwila ulotna przez palce ucieka,
<br>gnije sumieniem podniesionej dłoni,
<br>niebieska karta wstrzymuje wciąż zegar,
<br>by sens uchronić.
<br>
<br>A liczne sińce krzyczą w kątach izby,
<br>cisza nawleka modlitwę na potem,
<br>a rany bolą, choć dawno ostygły,
<br>brutalnych potęg.
<br>
<br>Już nigdy więcej nie dotkniesz tej skóry,
<br>która czekała na miłosny azyl,
<br>już nigdy więcej nie będę się kulić,
<br>los mnie poparzył.
<br>
                    </div>
                </h5>
            <h3>24.10.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>