<!DOCTYPE html>
<html>
<head>
    <title>Na Fali Słowa - Milczące fale</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Milczące fale</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Ugrzęzły słowa w milczącej godzinie,
<br>cisza podcięła skrzydlate dialogi,
<br>pewnie myślałeś, że burza przeminie,
<br>to błąd - mój drogi.
<br>
<br>Milczenie płodzi wewnętrzne tykanie 
<br>awanturniczej natury człowieka,
<br>co się już stało, to się nieodstanie,
<br>zatem nie zwlekaj.
<br>
<br>Rozmawiaj w trudzie, w zwątpieniach i w bólu,
<br>nim czas zatraci równowagę życia,
<br>nawet, gdy problem aż do niebios urósł,
<br>naucz się czytać.
<br>
<br>Między wersami pod powieką ciszy 
<br>tli się tęsknota za tym, co nam mija,
<br>milcząc zawzięcie pragnień nie usłyszysz,
<br>w rozmowie siła.
<br>
                    </div>
                </h5>
            <h3>03.01.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>