<!DOCTYPE html>
<html>
<head>
    <title>Na Fali Słowa - Ocean</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ocean</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Zobacz kochanie, morze nas słucha 
<br>od pierwszych gestów kwietniowej nocy,
<br>a żar miłości wiecznie z serc bucha,
<br>patrząc w skupieniu prosto nam w oczy. 
<br>
<br>Fale umysłu tych wspólnych celów 
<br>na plaży życia stawiają zamki,
<br>a my wpatrzeni w rozanieleniu 
<br>tworzymy prozę z domieszką bajki. 
<br>
<br>Zobacz kochanie, sztorm na Bałtyku 
<br>buja zmysłami aż po szczyt nieba,
<br>ty jesteś morzem, więc falę przytul,
<br>każdy ląd duszy zachłannie zwiedzaj. 
<br>
<br>Na wydmie uczuć rosną wspomnienia
<br>pełne złocistych brylantów piasku, 
<br>czas w gamie szczęścia blaskiem oniemiał, 
<br>bo w dłoniach schował miłości sacrum. 
<br>
<br>Zobacz kochanie, morze wciąż szumi,
<br>patrząc jak w sercach kwitnie nadzieja, 
<br>a wiatr melodii naciąga struny 
<br>tak, by przepłynąć oczu ocean. 
<br>
                    </div>
                </h5>
            <h3>29.04.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>