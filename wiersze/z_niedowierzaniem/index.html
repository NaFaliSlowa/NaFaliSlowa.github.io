<!DOCTYPE html>
<html>
<head>
    <title>Na Fali Słowa - Z niedowierzaniem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z niedowierzaniem</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Przyszłaś z podmuchem wiatru, w rozwianej sukience,
<br>w torebce miałaś wiarę, nadzieję i miłość,
<br>nawet już nie pukałaś, złapałaś za ręce,
<br>teraz już wiem jak serca wspólnym rytmem biją.
<br>
<br>Pod baldachimem słońca wskrzeszałaś sens życia 
<br>i nawet w deszczu ciszy unosiłaś skrzydła,
<br>na parapecie weny, a nawet w źrenicach 
<br>otwierałaś fantazji jakby inny wymiar.
<br>
<br>Przyszłaś z zielenią w dłoniach i zapachem kwiatów,
<br>karmiąc zmysły marzeniem na granicy żądzy,
<br>nie wiem jak to się stało, twój wiosenny atut 
<br>odkrył w mgnieniu sekundy nieodkryte lądy.
<br>
<br>Przebudziłaś westchnienia aż po obłęd dreszczy,
<br>a powietrze unosząc nad studnią rozkoszy,
<br>aksamitnym dotykiem zaczęłaś dzień pieścić
<br>tak, by nocna plejada mogła spojrzeć w oczy.
<br>
<br>Przyszłaś taka niewinna i ubrana w biedę,
<br>z podwiniętą nadzieją i lękiem na barkach,
<br>teraz jesteś dorodną prozą oraz chlebem,
<br>czasem warto do serca przyjąć niedowiarka.
<br>
                    </div>
                </h6>
            <h3>18.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>