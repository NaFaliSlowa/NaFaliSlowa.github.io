<!DOCTYPE html>
<html>
<head>
    <title>Na Fali Słowa - Droga krzyżowa</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Droga krzyżowa</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Są takie szlaki pełne promieni 
<br>w cichych objęciach pól malowanych,
<br>każdy ma przecież miejsce na ziemi,
<br>gdzie los dobroci obmywa rany. 
<br>
<br>Między zachodem a wschodem słońca 
<br>iskrzy nadzieja na kłosach żyta, 
<br>czasem niemrawa, od wiatru wątła, 
<br>lecz mimo wszystko chce się zachwycać. 
<br>
<br>Są takie ścieżki pełne cierpienia,
<br>gdzie zdrowie traci przebłyski nieba, 
<br>a ból rozrzuca gorzki arsenał 
<br>i słowik koncert żałobny śpiewa. 
<br>
<br>Lecz za zakrętem pełnym ciemności 
<br>jest tunel światła na lepsze losy,
<br>przyszłość chce zamknąć w ramionach troski 
<br>cichych dialogów wędrówek bosych.
<br>
<br>Są takie drogi krzyżowych przemian,
<br>aleje ciszy w krzyku bez głosu, 
<br>które chowają bagaż zwątpienia, 
<br>by oddech życia w półszepcie poczuć.
<br>
<br>Każdy z nas dźwiga krzyż pełen cierni 
<br>tak, by w rozpaczy odnaleźć sedno, 
<br>z popiołu powstać jak dzielny feniks
<br>i poczuć w dłoniach miłości zwiewność.
<br>
                    </div>
                </h5>
            <h3>09.04.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>