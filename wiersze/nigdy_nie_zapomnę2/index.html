<!DOCTYPE html>
<html>
<head>
    <title>Na Fali Słowa - Nigdy nie zapomnę2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Nigdy nie zapomnę</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        W jednym małym zniczu - żar tęsknot i wspomnień,
<br>pierwszy oddech życia i godziny strachu,
<br>płacz w bólu niemocy i głosy zza światów.
<br>Nigdy nie zapomnę.
<br>
<br>Zwątpienie w żałobie i wieczne pytania,
<br>labirynt miłości zgaszonego wzroku,
<br>brak wiary o jutro, wzburzony niepokój
<br>oraz pustka w zamian.
<br>
<br>W jednym małym zniczu - zatracony płomień,
<br>czarno-biała wizja i przepaść w nieznane,
<br>łzy pełne goryczy oraz deszczu taniec.
<br>Nigdy nie zapomnę.
<br>
<br>Kruchość lotnej chwili i granica obaw,
<br>cierpienie na barkach nienazwanych diagnoz,
<br>serce rozszarpane, a w umyśle bagno 
<br>tak niechcianych rozstań.
<br>
<br>W jednym małym zniczu - wyciszony moment,
<br>długie palce śmierci i tunel bez światła,
<br>samotność w źrenicach, bo nadzieja zgasła.
<br>Nigdy nie zapomnę.
<br>
                    </div>
                </h6>
            <h3>09.10.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>