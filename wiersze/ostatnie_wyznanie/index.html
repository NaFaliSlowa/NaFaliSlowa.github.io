<!DOCTYPE html>
<html>
<head>
    <title>Na Fali Słowa - Ostatnie wyznanie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ostatnie wyznanie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Gdyby los zesłał ostatni moment,
<br>tak od niechcenia, bez zapowiedzi
<br>i zgasił w oczach błękitny płomień,
<br>będę, zapewniam, jak byłam wtedy.
<br>
<br>Wtedy odnajdziesz mnie w słonych wierszach,
<br>pewnie tęsknota wsiąknie w atrament,
<br>ostatnia chwila niech sens upiększa.
<br>Proszę cię, nie płacz. Po co ten lament?
<br>
<br>Będę na spodku przy filiżance 
<br>witać dzień nowy w promieniach słońca,
<br>kusząc wspomnienia nadmorskim tańcem,
<br>by rozkołysać tej fali biodra.
<br>
<br>Gdyby los złapał serce w pośpiechu 
<br>na skraju życia ostatniej prostej,
<br>wśród polnych kwiatów, tam mnie wyczekuj,
<br>znowu za oknem rozbudzę wiosnę.
<br>
<br>Żegnam się dzisiaj, jutro niepewne,
<br>na parapecie zostawię dotyk,
<br>będę spisanym ostatnim wierszem,
<br>który rozwinie skrzydła jak motyl. 
<br>
<br>Gdyby czas wstrzymał wskazówki bytu,
<br>zamknął powieki szeptem w szeleście,
<br>to nie obwiniaj nikogo, przytul 
<br>naszą latorośl, największe szczęście.
<br>
<br>Bo życie często gaśnie bez słowa,
<br>bez pożegnania, czasu i wyznań,
<br>zostawia w dłoniach ocean obaw 
<br>i ziarno, które widać przez pryzmat.
<br>
<br>Gdyby los zgasił moje źrenice,
<br>zapewniam będę powietrzem, szeptem,
<br>pamiętaj proszę, po stokroć piszę,
<br>że kocham ciebie ostatnim wierszem.
<br>
                    </div>
                </h5>
            <h3>17.10.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>