<!DOCTYPE html>
<html>
<head>
    <title>Na Fali Słowa - W roztęsknieniu2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W roztęsknieniu</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Modlitwa)<br><br>
                        Do ziemi w dłoni oraz kromki chleba,
<br>tęskno mi wiecznie za życia żniwami,
<br>gdzie błękit nieba 
<br>chwilę ocali.
<br>
<br>Do miejsc na skraju obolałej duszy
<br>i horyzontów sumienia w oddali, 
<br>gdzie szept arkuszy 
<br>chwilę ocali.
<br>
<br>Do kraju, w którym spotkam znów  człowieka,
<br>ważąc marzenia na życiowej szali,
<br>moment w powiekach 
<br>chwilę ocali.
<br>
<br>Tęskno mi jeszcze do wioski ze wspomnień,
<br>mleka od krowy, sadów pełnych malin,
<br>gdzie losu płomień 
<br>chwilę ocali.
<br>
<br>Do domu, w którym miłość na regałach 
<br>rozkłada myślom zmysłowy aksamit,
<br>a prozy balans 
<br>chwilę ocali.
<br>
<br>Tęskno mi Panie, chcę wolność obronić, 
<br>za lepszym życiem i za światem całym,
<br>niech uścisk dłoni 
<br>chwilę ocali.
<br>
                    </div>
                </h5>
            <h3>03.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>