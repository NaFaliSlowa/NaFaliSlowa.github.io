<!DOCTYPE html>
<html>
<head>
    <title>Na Fali Słowa - W sidłach tęsknoty</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W sidłach tęsknoty</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Czym jest tęsknota? Ułamkiem czekania
<br>przy oknie uczuć za firaną pragnień
<br>i może więcej, przychodzi na jawie,
<br>nie oczekuje, choć chce wiele w zamian.
<br>
<br>Stoi u progu rozkwitniętych sadów
<br>miłosnej twierdzy aż po skrzydła nieba,
<br>czasem łzę roni, innym razem śpiewa,
<br>wpatrzona w obraz na zawsze, na zabój.
<br>
<br>Czym jest tęsknota? Zapachem w pościeli
<br>nocnej wędrówki po ciałach i zmysłach,
<br>wulkanem potrzeb i jak kropla czysta
<br>wnika, choć czasem potrafi rozdzielić.
<br>
<br>Zatraca głowę za zakrętem ciszy,
<br>kuli się w sobie jak drzewo przed burzą,
<br>wytrwała w czynach i czynem wciąż służąc,
<br>bywa czymś ważnym i bywa też niczym.
<br>
<br>Czym jest tęsknota? Falującym sercem,
<br>rozdartą duszą na skraju obłędu,
<br>czeka wytrwale, bez zasad, bez względu
<br>na kres niebytu, potrzebuje więcej.
<br>
<br>Odwraca życie i koleje losu,
<br>wyrywa wierszom ostatnie złudzenie,
<br>zmierzcha się w gwiazdach oraz w słońcu dnieje,
<br>by tuż pod piersią piękną miłość poczuć.
<br>
<br>Czym jest tęsknota? Wypieczonym chlebem,
<br>samotnym krzesłem przy kubku z żałobą,
<br>gdy nie ma bliskiej osoby tuż obok.
<br>A czym jest ona? Do końca też nie wiem.
<br>
                    </div>
                </h5>
            <h3>05.10.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>