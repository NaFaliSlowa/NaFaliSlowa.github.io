<!DOCTYPE html>
<html>
<head>
    <title>Na Fali Słowa - Z pamiętnika z domu spokojnej starości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika z domu spokojnej starości</h1>
                <h2 class="no-margin">Aneta Jasłowska</h2>
                <h3>
                    <div class="fakeimg tekst" style="padding: 20px;">
                        
                        Jestem przecież całkiem sama,
<br>choć miałam dwóch synów,
<br>zgotowali taki dramat,
<br>niby to był wymóg.
<br>
<br>Tam ci będzie mamuś dobrze, 
<br>nas kariera czeka,
<br>tu do raju śmiało dobrniesz,
<br>kiedy stanie zegar.
<br>
<br>Poprosiłam cichym głosem:
<br>- Tylko odwiedzajcie!
<br>- Dom ten stoi tuż pod nosem,
<br>będziesz żyć jak w bajce!
<br>
<br>Na początku było pięknie,
<br>czekałam wciąż w oknie,
<br>aż im serce kiedyś zmięknie
<br>i w tęsknotę wsiąknie. 
<br>
<br>Przecież tyle lat służyłam,
<br>prałam, gotowałam,
<br>we mnie była wieczna siła,
<br>niezniszczalna skała.
<br>
<br>Teraz czekam z łzami w oczach,
<br>przyklejona w szybę,
<br>proszę synu matkę ocal,
<br>przegoń myśli siwe.
<br>
<br>Na nic prośby i błagania,
<br>mam synów z kamienia,
<br>smutną starość dali w zamian,
<br>mało im w kieszeniach. 
<br>
<br>Jestem przecież całkiem sama 
<br>w tym domu starości,
<br>życie lubi serce łamać
<br>w drodze do wieczności.
                    </div>
                </h3>
            <h3>18.09.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>