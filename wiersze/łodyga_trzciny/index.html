<!DOCTYPE html>
<html>
<head>
    <title>Na Fali Słowa - Łodyga trzciny</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Łodyga trzciny</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Jestem jak trzcina targana wiatrem,
<br>w słońcu rozwieszam blask złotych włosów,
<br>a mgła przykrywa marzeniom adres
<br>tak, by zatracić nadziei poszum.
<br>
<br>Lecz mimo wszystko bujam w obłokach
<br>wchodząc schodami prosto do nieba,
<br>by płomień wiary nigdy nie dogasł,
<br>znalazł argument w zgubionych tezach.
<br>
<br>Jestem jak trzcina wiotka i słaba,
<br>przy silnym wietrze gubię znaczenie,
<br>lecz nadal dźwigam życiowy bagaż,
<br>mimo że staję się niemym cieniem.
<br>
<br>Choć czasem pragnę tak, by z drabiny
<br>podziwiać z bliska księżyc z gwiazdami
<br>i w ciemnym mroku zatracić cynizm,
<br>który tak kruchą duszę wciąż plami.
<br>
<br>Jestem jak trzcina w złotej koronie
<br>z przypływem deszczu chylę ramiona,
<br>wierzę, że kiedyś szczęście dogonię
<br>zanim sens życia w szuwarach skona.
<br>
                    </div>
                </h5>
            <h3>22.04.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>