<!DOCTYPE html>
<html>
<head>
    <title>Na Fali Słowa - Łąka niezapominajek</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Łąka niezapominajek</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Na łące pełnej niezapominajek
<br>świat wstrzymał oddech na potem, na zawsze,
<br>szlakiem do uczuć, gdy szliśmy przełajem
<br>czas jakby zgubił szarej prozy zasięg.
<br>
<br>Pod łubinowym parasolem tęsknot
<br>chabrowe oczy wnikały w twój dotyk,
<br>gdy wędrowałam nieznaną nam ścieżką,
<br>by dzikość róży w zmysłach żądzy odkryć.
<br>
<br>Rumianek tulił zrodzone pragnienia,
<br>a złocień polny rozświetlał nam twarze,
<br>kąkol półszeptem w rozkoszy oniemiał
<br>w niezapomnianej sferze cichych marzeń.
<br>
<br>Miałam sukienkę w żółte słoneczniki,
<br>czułam lawendy niegasnący zapach,
<br>choć byłam światem, teraz jestem nikim,
<br>może wspomnieniem, przygodą po latach.
<br>
<br>I czasem wracam, zastają mnie świty,
<br>nagietek czeka, żmijowiec i maki,
<br>przy drodze kwitnie krwawnik pospolity
<br>oraz czeremcha świeżą wonią wabi.
<br>
<br>Lucerna siewna rozwiesza wspomnienia,
<br>a w koniczynach śpi zgaszone szczęście,
<br>wszystko to samo, lecz ciebie tam nie ma
<br>i nic nie pachnie miłością jak przedtem.
<br>
                    </div>
                </h5>
            <h3>10.06.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>