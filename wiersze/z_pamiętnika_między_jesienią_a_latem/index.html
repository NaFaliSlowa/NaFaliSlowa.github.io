<!DOCTYPE html>
<html>
<head>
    <title>Na Fali Słowa - Z pamiętnika między jesienią a latem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika między jesienią a latem</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Jesień ubrała świat w płaszcze złote,
<br>rdzawo-rudawe czupryny koron,
<br>szykując wszystkich przed lekkim lotem,
<br>chciała w promieniach słońca zapłonąć.
<br>
<br>W parkach i lasach dywany liści
<br>kreślą aleje śladów przechodniów,
<br>na ławkach siedzą wieczni artyści,
<br>by się zatracić w jesiennym ogniu.
<br>
<br>Jesień ubrała płaszcz musztardowy,
<br>wkomponowany w nastrój za oknem,
<br>najbardziej bujna ze wszystkich bogiń,
<br>oddaje zimie paletę podniet.
<br>
<br>A zima skrzydłem otula dusze,
<br>rozpala ciepło w kominkach ciszy,
<br>czaruje białym, niewinnym puchem,
<br>wśród zamyślonych, srebrzystych nici.
<br>
<br>W długie wieczory rozkłada wierszom
<br>wiosenne wizje, letnie plejady
<br>i nosi wenę pod swoją piersią
<br>tak, by poezję na nowo zwabić.
<br>
<br>A metafory w letnich sukienkach
<br>w zielonej wiośnie sens odkrywają,
<br>zimą zaś wersom lód cienki pęka,
<br>jesień maluje kolorem szarość.
<br>
<br>Bo każda pora rocznej podróży
<br>może zatrzymać wzrok pełen wiary,
<br>ważne, by w sobie szczęście rozbudzić
<br>nawet gdy ono wiecznie w oddali.
                    </div>
                </h4>
            <h3>14.01.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>