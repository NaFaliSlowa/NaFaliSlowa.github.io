<!DOCTYPE html>
<html>
<head>
    <title>Na Fali Słowa - Noworoczne marzenie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Noworoczne marzenie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Chciałabym zebrać wiersze w mały tomik, 
<br>pachnący duszą nadmorskiej dziewczyny,
<br>tak, by poezję klasyczną obronić
<br>lądów przybyłych.
<br>
<br>Zatrzymać widza, jak przed dobrym filmem,
<br>choć w papierowej tunice rym skrywam,
<br>zostawić siebie w słowach nim przeminę.
<br>Uda się? Chyba.
<br>
<br>Marzenie noszę w kieszeni od dawna, 
<br>wciąż oddychało, dopieszczane frazą,
<br>może w spełnieniu metafora zagra,
<br>sens czasu ważąc.
<br>
<br>Zmieszczę tam życie, rozterki, tęsknoty,
<br>atramentowe fale dzikich spojrzeń,
<br>nie mogę przecież unieść skrzydeł płochych,
<br>chcę z weną dojrzeć.
<br>
<br>Chciałabym zebrać wiersze w małym tomie,
<br>zatrzymać ślady na białym papierze,
<br>jeszcze w tym roku marzenie poskromię,
<br>głęboko wierzę.
<br>
                    </div>
                </h5>
            <h3>04.01.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>