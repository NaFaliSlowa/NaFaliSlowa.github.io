<!DOCTYPE html>
<html>
<head>
    <title>Na Fali Słowa - Z pamiętnika kobiety</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika kobiety</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Zaledwie tylko z żebra Adama,
<br>a ileż siły pomieści w sobie,
<br>dźwignie na barkach największy dramat
<br>i w jednej chwili może być wszędzie. 
<br>
<br>Jak kameleon przyjmuje role,
<br>by stanąć dumnie na podiach losu,
<br>dla dzieci bywa okazem, wzorem,
<br>szefem obiadów i mistrzem koszul.
<br>
<br>W łóżku boginią nocnej symfonii
<br>i przyjacielem w trudach rutyny, 
<br>a nosząc wiecznie serce na dłoni 
<br>zostawia słowa, gesty i czyny.
<br>
<br>Bywa jak róża wonnej ekstazy 
<br>tak, by rozsypać dotyk na rzęsach,
<br>maluje wdziękiem życiu obrazy 
<br>i mieszka czasem w subtelnych wierszach.
<br>
<br>Silna jak skała i jak lód krucha,
<br>burzą pomysłów miesza w oddechach,
<br>potrafi duszą płeć męską wzruszać,
<br>taka jest właśnie skromna kobieta.
                    </div>
                </h5>
            <h3>08.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>