<!DOCTYPE html>
<html>
<head>
    <title>Na Fali Słowa - Chabrowa perspektywa</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Chabrowa perspektywa</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Zabiorę cię na łąki, gdzie chabry budzą życie,
<br>skąpane w bujnych łanach nadziei niegasnącej 
<br>i uśmiech się rozpycha, zbudzony bladym świtem,
<br>by złapać bez umiaru rozpromienione słońce. 
<br>
<br>Na polnej drodze raju opowiem o miłości,
<br>zapachu dzikiej róży i jaśminowych wdziękach,
<br>bo przecież nasza ziemia tak wiele piękna nosi,
<br>by chwile wyciszenia w oazie szeptów czerpać. 
<br>
<br>Zabiorę cię na łąki, gdzie czerwień kipi z maków,
<br>rozbudza wyobraźnię zszarzałej perspektywy,
<br>odkryjesz w każdej wizji przyrody ważny atut, 
<br>by unieść wzrok w kierunku wymalowanych wyżyn.
<br>
<br>Pod baldachimem nieba, na polnym szlaku ciszy,
<br>powietrze nie gęstnieje z natłoku trosk rutyny,
<br>tam w centrum wyciszenia marzenia snów usłyszysz
<br>w objęciach jakże ważnej horyzontalnej linii. 
<br>
<br>Zabiorę cię na łąki, gdzie chabry rosną w oczach,
<br>byś znalazł raj na ziemi w spojrzeniu wulkanicznym
<br>i zatrać się bez reszty, na zawsze w oczach zostań,
<br>bo jesteś bez wątpienia powietrzem, ziemią, wszystkim.
<br>
                    </div>
                </h6>
            <h3>27.06.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>