<!DOCTYPE html>
<html>
<head>
    <title>Na Fali Słowa - Rozmowa kontrolowana</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Rozmowa kontrolowana</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        - Czy kocha Pani mnie choć troszkę?
<br>- Troszeczkę więcej niż szum morza,
<br>a Pan znów patrzy na tę broszkę 
<br>tuż przy dekolcie, zmysłów pożar.
<br>A nie! Pan patrzy na kolana
<br>i pewnie stoję rozebrana.
<br>
<br>Rozbiera Pan mnie ciągle wzrokiem,
<br>a Pan się pyta czy wciąż kocham?
<br>Kocham ten lazur, ciała ogień 
<br>i gdy nas wita świtem rosa.
<br>To na pościeli nasze dreszcze 
<br>i jeszcze bardziej kocham, pieszczę. 
<br>
<br>- A kocha Pani mnie w tęsknocie?
<br>- No wiesz w tęsknocie mój łobuzie
<br>wciąż bezsennością pachną noce
<br>i nie potrafię czekać dłużej,
<br>bo jesteś mistrzem, proszę Pana,
<br>kocham wieczorem i od rana.
<br>
<br>Między porannym łykiem kawy
<br>a wyszeptaną metaforą,
<br>zwłaszcza, gdy w sidła swoje wabisz 
<br>i choć miłości nie chcesz pojąć,
<br>kocham na zabój we wszechświecie,
<br>zimą, jesienią, wiosną, w lecie. 
<br>
<br>- A kochać Pani będzie zawsze? 
<br>- Nie wiem, to wszystko w Pana dłoniach.
<br>Kocham w pociągu i na ławce,
<br>miłość potrafi czasem skonać.
<br>Więc ją podlewaj krok za krokiem 
<br>od stóp po głowę, pępek, łokieć. 
<br>
<br>- A Pan czy kocha mnie choć troszkę?
<br>- Jak jem, to lubię jeść do syta 
<br>i kocham Pani piękną broszkę,
<br>co przy dekolcie. Koniec pytań.
<br>Miłość nie szuka odpowiedzi,
<br>wypełnia sobą serca brzegi.
<br>
                    </div>
                </h5>
            <h3>12.02.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>