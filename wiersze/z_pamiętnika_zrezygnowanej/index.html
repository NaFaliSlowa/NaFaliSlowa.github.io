<!DOCTYPE html>
<html>
<head>
    <title>Na Fali Słowa - Z pamiętnika zrezygnowanej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika zrezygnowanej</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Żegnam się z tobą ostatnim słowem,
<br>nie pytaj dzisiaj dlaczego, 
<br>uszanuj wolę i proszę odejdź,
<br>nie robię przecież nic złego. 
<br>
<br>Zostawię tobie wszystkie wspomnienia, 
<br>listy, uśmiechy i wiersze, 
<br>zanim rozstąpi się w smutku ziemia
<br>i splami miłosną twierdzę. 
<br>
<br>Żegnam się z tobą ostatnim zdaniem,
<br>bo nie chcę więcej pretensji,
<br>insynuacji i wiecznych ranień,
<br>być może kiedyś zatęsknisz.
<br>
<br>Zostawię niebu błękitne oczy 
<br>i zapach fiołków w powietrzu,
<br>chciałam nam przyszłość sobą ozłocić,
<br>lecz znikam w oazie szeptów. 
<br>
<br>Żegnam się z tobą ostatnim wersem,
<br>rozpłynę się w mglistej szacie,
<br>uśpiłam duszę, zamykam serce,
<br>nie będę dawką utrapień. 
<br>
<br>Zostawię myśli na parapecie
<br>niech z wiatrem lecą daleko, 
<br>może im będzie lepiej na świecie,
<br>niźli pod moją powieką. 
<br>
<br>Żegnam się z tobą ostatnim słowem, 
<br>bo nie chcę zabić uroku,
<br>tak będzie lepiej, więc muszę odejść,
<br>nie szukaj już moich kroków.
<br>
                    </div>
                </h4>
            <h3>05.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>