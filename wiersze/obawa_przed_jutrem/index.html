<!DOCTYPE html>
<html>
<head>
    <title>Na Fali Słowa - Obawa przed jutrem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Obawa przed jutrem</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Boję się ciszy samotnych wyznań,
<br>bólu niemocy i tęsknot w duszy,
<br>że czas zabierze i zdoła wykraść
<br>tę miłość, którą los z uczuć uszył.
<br>
<br>I jeszcze tego, że zgasną oczy 
<br>od zapatrzenia na niemą przyszłość,
<br>śmierć wiecznie węszy i życie droczy,
<br>lęk trzęsie ciałem, że stracę wszystko.
<br>
<br>Boję się stołu bez twoich dłoni,
<br>szafy zamkniętej na cztery spusty,
<br>braku oddechu i tej pogoni 
<br>za szczęściem jutra. Boję się pustki.
<br>
<br>Samotnych śniadań, straconych rozmów 
<br>i prześcieradła bez twoich muśnięć,
<br>bądź zawsze blisko, nigdy nie pozwól 
<br>obawie wygrać, odłóż na później 
<br>
<br>bojaźń o chwilę, która nas scala,
<br>młodość przepadła i jesień wita.
<br>Boję się tego, ze wspólna fala 
<br>zatrzyma oddech prozy. Bez pytań.
<br>
                    </div>
                </h4>
            <h3>20.10.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>