<!DOCTYPE html>
<html>
<head>
    <title>Na Fali Słowa - Z pamiętnika bezdomnego</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika bezdomnego</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Na moście cichych myśli stanęło zatroskanie
<br>i chciało świat przywitać z nadzieją barwnej łąki,
<br>by los pełen goryczy uwolnił serca kamień,
<br>gdzie wiosnę zbudził szeptem tulipan oraz żonkil.
<br>
<br>Na moście gwarnej wizji usiadła cisza nieba,
<br>w błękicie zatrzymała spis planów bez pokrycia
<br>i chciała choć na chwilę spróbować kromki chleba,
<br>lecz czas ją zamknął w dłoniach ulotnych niedosypiań.
<br>
<br>Na moście pełnym wspomnień stanęło przeznaczenie,
<br>zgubiło wiarę w cuda i zapłakało deszczem,
<br>świat pełen bezduszności zastyga tak jak cement,
<br>by obojętnym taktem wypełnić życiu przestrzeń.
<br>
<br>Pod mostem leży człowiek zgubionej równowagi,
<br>nie prosi już o pokarm i lepszą dolę jutra,
<br>lecz kiedy sen go wita, codziennie jednak marzy,
<br>by znaleźć dotyk serca  i uśmiech córki ukraść.
<br>
                    </div>
                </h6>
            <h3>20.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>