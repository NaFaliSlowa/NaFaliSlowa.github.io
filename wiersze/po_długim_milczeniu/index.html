<!DOCTYPE html>
<html>
<head>
    <title>Na Fali Słowa - Po długim milczeniu</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Po długim milczeniu</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Czekałam na ciebie z pierwszą falą chorób,
<br>pod maską skrywałam tęsknotę do życia,
<br>czekałam wytrwale, nie miałam wyboru,
<br>a w nocy pod kołdrą lęk z obawą sypiał.
<br>
<br>Pod drzwiami szpitala zostawiałam miłość
<br>i skrawek dialogu, w bezszepcie, w milczeniu,
<br>w kadrze przewijałam to co nam ubyło,
<br>samotność wciągała w nieuchwytną czeluść.
<br>
<br>Codziennie nosiłam nadzieję w kieszeniach,
<br>czekałam na jutra ciche przebudzenie.
<br>- Wiesz, wiosna już przyszła, zielenią się drzewa
<br>i nawet poezja stanęła przy wenie.
<br>
<br>W ogrodzie zakwitły fiołki, tulipany
<br>i bocian przyleciał, siedzi już na dachu.
<br>Więc czekam na ciebie, obudź się kochany,
<br>pokażę ci życia niegasnący lazur.
<br>
<br>Telefon zadudnił. – Nie wiem czy odbierać?
<br>- Dzień Dobry - Tu szpital. Mąż otworzył oczy.
<br>- Że jak to? Że kiedy? Już dawno? – Nie, teraz,
<br>i wzrokiem za panią po ścianach wciąż wodzi.
<br>
<br>- Już jadę – zapewniam – będę za pięć minut,
<br>a w myślach układam przespane dialogi.
<br>- Już jestem, przyniosłam wiersz utkany z rymów,
<br>a tam studnia uczuć wytęsknionych godzin.
<br>
                    </div>
                </h6>
            <h3>02.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>