<!DOCTYPE html>
<html>
<head>
    <title>Na Fali Słowa - Dziurka od klucza</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Dziurka od klucza</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Pantum)<br><br>
                        Przez dziurkę od klucza aż po nieskończoność,
<br>a tam mała chatka z przecudnym ogrodem,
<br>marzenia na nowo w źrenicach aż płoną,
<br>ze studni nabiera Calineczka wodę.
<br>
<br>A tam mała chatka z przecudnym ogrodem,
<br>pies Pluto pilnuje posesji jak strażnik,
<br>ze studni nabiera Calineczka wodę,
<br>dzieje się to przecież w naszej wyobraźni.
<br>
<br>Pies Pluto pilnuje posesji jak strażnik,
<br>a dzieci z Bullerbyn szukają Kopciuszka,
<br>dzieje się to przecież w naszej wyobraźni
<br>i czaruje różdżką matka chrzestna - wróżka. 
<br>
<br>A dzieci z Bullerbyn szukają Kopciuszka,
<br>pantofelek znalazł Janko - nasz muzykant
<br>i czaruje różdżką matka chrzestna - wróżka,
<br>pod lipą zaś treny Kochanowski czyta. 
<br>
<br>Pantofelek znalazł Janko - nasz muzykant 
<br>za górą, za lasem, siedmioma rzekami,
<br>pod lipą zaś treny Kochanowski czyta,
<br>fantazja potrafi dobrym daniem karmić.
<br>
<br>Za górą, za lasem, siedmioma rzekami 
<br>marzenia na nowo w źrenicach aż płoną,
<br>fantazja potrafi dobrym daniem karmić
<br>przez dziurkę od klucza aż po nieskończoność.
<br>
                    </div>
                </h5>
            <h3>06.12.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>