<!DOCTYPE html>
<html>
<head>
    <title>Na Fali Słowa - Poetycka eskapada</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Poetycka eskapada</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Dzień w dzień odbywam magiczną podróż
<br>między spojrzeniem a cichym gestem,
<br>rozkładam myślom bielutki obrus,
<br>a słowa tworzą wyśnione wiersze.
<br>
<br>Gdzie wyobraźnia fantazją buja 
<br>między frazami zadziornej weny,
<br>kreślę na ziemi, a czasem w chmurach 
<br>zdania, by życie szeptem dotlenić. 
<br>
<br>Codziennie chodzę na spacer z wiatrem 
<br>i szukam echa zgubionej treści,
<br>a innym razem płynę znów jachtem 
<br>w stronę przygody, burzy i tęczy.
<br>
<br>Gdzie każdy pomysł jak rosa świtu 
<br>podnosi skrzydła ku przeznaczeniu,
<br>wystarczy czasem namiastka szlifu,
<br>by wiersz nie schował oczu w półcieniu. 
<br>
<br>Dzień w dzień odpływam, gdzie nocny zamysł 
<br>łapie za dłonie punkt zaczepienia 
<br>tańcząc niewinnie z metaforami,
<br>by świat poezji w prozie oniemiał.
<br>
                    </div>
                </h5>
            <h3>29.12.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>