<!DOCTYPE html>
<html>
<head>
    <title>Na Fali Słowa - Elegia cmentarna</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Elegia cmentarna</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Hymn)<br><br>
                        Czasem umiera bez słowa i zdania,
<br>w pogoni życia traci na wartości
<br>i choćbym dzisiaj zaczęła znów pościg
<br>nie sposób gestem i prośbą poskramiać,
<br>bo zostawiła już ostatni odcisk,
<br>więcej nie odda metafory w zamian,
<br>na białych kartkach umiera bez śladu,
<br>brak części mowy, słownych wodospadów.
<br>
<br>Czasem zabłocą jej serce bez skazy,
<br>odbiorą oddech na skraju tęsknoty,
<br>zamkną przed światem i wydrapią oczy,
<br>traci dom weny i subtelny azyl,
<br>gdzie każde słowo jest jak tęczy dotyk,
<br>na szali losu śmierć jej zgubę waży
<br>i choćby chciała, nawet w wielkich bólach
<br>nie weźmie więcej do dłoni już pióra.
<br>
<br>Czasem umiera na cmentarzu duszy,
<br>bez atramentu usycha jej muza,
<br>choć nadal szeptem nad wyrazem czuwa
<br>wśród roztęsknionych w czekaniu arkuszy,
<br>żywotność prozy umysłem wydłuża,
<br>by na sekundę czytelnika wzruszyć,
<br>a potem znika za mgły peleryną,
<br>by zło wszechświata bez echa ominąć.
<br>
<br>Czasem zakopią ją żywcem pod płotem,
<br>oplują frazy utkane marzeniem,
<br>odda bez żalu ostatnie westchnienie
<br>nim zamknie w ciszy rozbujaną strofę,
<br>wśród licznych wierszy rozrzuci półcienie,
<br>zapłacze rzewnym obolałym mottem:
<br>Żyłam dla słowa, bez słowa umieram!
<br>Poezja życiem, kiedy jest przy sterach.
<br>
                    </div>
                </h5>
            <h3>12.03.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>