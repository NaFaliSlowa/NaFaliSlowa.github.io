<!DOCTYPE html>
<html>
<head>
    <title>Na Fali Słowa - Pożegnanie3</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pożegnanie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Gdy los zatraci oczu nikły płomień 
<br>i zamknie księgę ostatnim rozdziałem,
<br>czas przecież pędzi i czeka gdzieś koniec,
<br>ważna jest pamięć.
<br>
<br>Zostanę w kubku niedopitej kawy,
<br>na parapecie nieskończonych wierszy 
<br>i szafa zmieści ostatnich słów ślady
<br>w objęciach śmierci. 
<br>
<br>W notesie schowam aksamitny dotyk,
<br>między książkami rozsiądzie się dusza,
<br>wiem, czas rozstania to chwila tęsknoty,
<br>myśli wysusza. 
<br>
<br>Lecz będę z wami, w samym środku serca,
<br>w cichych wspomnieniach i na fotografiach,
<br>w promieniach słońca, w roziskrzonych wierszach
<br>uwolnię zapach.
<br>
<br>Los czasem lubi odwracać bieg zdarzeń
<br>i więcej życia nie mieści klepsydra,
<br>choć szczęście było tak wdzięcznym obrazem, 
<br>podcięło skrzydła.
<br>
<br>Ktoś tam u góry szary plan założył,
<br>nie mam pretensji, taki los człowieka,
<br>przynieście znicze i liliowe wrzosy,
<br>będę tu czekać.
<br>
                    </div>
                </h5>
            <h3>01.02.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>