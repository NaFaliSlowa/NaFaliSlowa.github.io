<!DOCTYPE html>
<html>
<head>
    <title>Na Fali Słowa - Hymn do słońca2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Hymn do słońca</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Hymn)<br><br>
                        Rozwieszasz niebu złoto-żółty tiul
<br>i cekinowy wodospad tęczy,
<br>czasem się kładziesz na ramionach pól,
<br>by dzień uśmiechem promiennym zwieńczyć.
<br>
<br>Zaglądasz szeptem przez okno na świat,
<br>witając myśli lekkim muśnięciem,
<br>budzisz ogrody, łąki oraz sad
<br>w rozkloszowanej, zwiewnej sukience.
<br>
<br>Topisz spojrzenie w nurtach czystych rzek
<br>tak, by w zwierciadle zbudzić poranek,
<br>poruszasz duszę i zapierasz dech
<br>nieujarzmionym zmysłów wulkanem.
<br>
<br>Chowasz się czasem za woalem chmur
<br>i szukasz wiatru w lazurze pragnień,
<br>potem się zjawiasz jak nasz anioł stróż
<br>w rozkołysanej, iskrzącej lawie.
<br>
<br>Siadasz na skraju rozbudzonych fraz,
<br>sypiąc w pośpiechu magii brokatem
<br>i przesypujesz w dłoniach cenny czas,
<br>jesteś nadzieją, życiem i światem.
<br>
                    </div>
                </h5>
            <h3>27.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>