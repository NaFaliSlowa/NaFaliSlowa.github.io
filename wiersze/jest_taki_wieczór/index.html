<!DOCTYPE html>
<html>
<head>
    <title>Na Fali Słowa - Jest taki wieczór</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Jest taki wieczór</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        (Modlitwa)<br><br>
                        Jest taki wieczór w grudniowej szacie,
<br>kiedy się rodzi Jezus na sianie,
<br>z wielką refleksją cudu czekacie,
<br>czuć już magicznej kolędy drganie.
<br>
<br>Tam, gdzie unoszą się sny bydlęce
<br>mała dziecina w stajni świat wita,
<br>nadzieja siada przy ludzkiej męce
<br>i pachnie świerkiem miłość obfita.
<br>
<br>Jest taki wieczór w śnieżnej plejadzie,
<br>który zamyka waśnie w rodzinie
<br>i ciepło serca na duszach kładzie,
<br>a pastorałka wraz z wiarą płynie.
<br>
<br>Jednocząc ludzi przy wspólnym stole,
<br>obmywa grzechy i wszelkie rany,
<br>zabiera z barków myśli chochole,
<br>bo przyszedł na świat Jezus kochany.
<br>
<br>Jest taki wieczór w mroźnym klimacie,
<br>choć więź rodzinna żarem zjednana,
<br>lepszego jutra pewnie czekacie,
<br>więc dziś przyjmijcie do serca Pana.
<br>
                    </div>
                </h4>
            <h3>17.12.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>