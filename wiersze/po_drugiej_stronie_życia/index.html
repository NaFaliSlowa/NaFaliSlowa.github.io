<!DOCTYPE html>
<html>
<head>
    <title>Na Fali Słowa - Po drugiej stronie życia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Po drugiej stronie życia</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka) (Modlitwa)<br><br>
                        Kiedyś mi przyjdzie przywitać dzień śmierci,
<br>ten dzień się zbliża i pewnie gdzieś czeka,
<br>poczułam słońce i koloryt tęczy,
<br>miłość w powiekach. 
<br>
<br>Przeszłam przez życie po cierniach wśród burzy,
<br>bagaż narastał od ciężkich doświadczeń,
<br>czas przeznaczenie na koniec ostudzi,
<br>może tam jaśniej.
<br>
<br>Śmierć przecież lepsza od chwili narodzin,
<br>jestem świadoma życia oraz wspomnień
<br>i każdy człowiek musi się pogodzić,
<br>stojąc przy grobie.
<br>
<br>Że coś się kończy, kiedy śmierć nadchodzi,
<br>a życie wieczne czeka tuż przy bramie,
<br>wszyscy zmierzamy do tej samej łodzi
<br>w modlitwie. Amen. 
<br>
                    </div>
                </h5>
            <h3>12.02.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>