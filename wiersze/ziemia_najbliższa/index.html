<!DOCTYPE html>
<html>
<head>
    <title>Na Fali Słowa - Ziemia najbliższa</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ziemia najbliższa</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Los kręci zegarem, przestawia przecznicę
<br>i rzuca nas w różne miejsca,
<br>lecz wspomnień nie kradnie, bo one są życiem,
<br>mieszkają cicho na rzęsach.
<br>
<br>Wślizgują się rano pod kołdrę ze snami,
<br>by myśli rozbujać w tańcu,
<br>więc przeszłość wiruje, rozkłada aksamit
<br>tak, by odszukać tych skarbców.
<br>
<br>Powracam pamięcią do pól pełnych zboża, 
<br>maków i chabrów kwitnących,
<br>do pierwszych miłości, gdzie wiatr w supły wiązał
<br>uczucia wstydliwych świątyń.
<br>
<br>Gdzie sady z jabłkami słuchały dialogów
<br>zachłannej młodzieńczej pasji,
<br>w umyśle migocze paleta widoków,
<br>by wiarę marzeń rozjaśnić.
<br>
<br>Los zmienia kierunki i lokalizację,
<br>lecz zawsze ziemia najbliższa
<br>uwalnia wewnętrzne nieziemskie fantazje,
<br>odradza się nawet w zgliszczach.
<br>
                    </div>
                </h6>
            <h3>17.12.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>