<!DOCTYPE html>
<html>
<head>
    <title>Na Fali Słowa - Z pamiętnika papierowych dzieci</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika papierowych dzieci</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Wiesz droga mamo jak nam tu dobrze 
<br>pod skrzydłem pięknych emocji,
<br>nie pozwól myślom na długo odejść, 
<br>lecz czasem proszę odpocznij. 
<br>
<br>Zapinasz zdaniom barwne guziki,
<br>pod sercem nosisz natchnienie,
<br>wiecznie rozrzucasz tęczowe nici
<br>cerując deficyt wenie.
<br>
<br>Wiesz droga mamo możemy kwitnąć
<br>nawet do końca świata,
<br>poddać się twoim subtelnym rytmom,
<br>by szczerym ciepłem oplatać. 
<br>
<br>Czasem nas rodzisz w wielkiej goryczy
<br>albo z uśmiechem na twarzy,
<br>bywa, że płaczesz z muzyką ciszy,
<br>tak, by nas smutkiem nie sparzyć.
<br>
<br>Wiesz droga mamo twoje działania 
<br>uwypuklają tęsknoty,
<br>tętnisz uczuciem w niewinnych ariach,
<br>pozostawiając snom dotyk. 
<br>
<br>I nawet wtedy, gdy nas rozsyłasz
<br>w różne zakątki świata, 
<br>ty nadal mieszkasz w dziecięcych żyłach,
<br>choć w papierowych szatach. 
<br>
<br>Wiesz droga mamo zamknij nas w książce
<br>i rozłóż na półkach życia, 
<br>niech inni czerpią z tych myśli wzorce,
<br>będziemy tobą oddychać.
<br>
                    </div>
                </h5>
            <h3>22.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>