<!DOCTYPE html>
<html>
<head>
    <title>Na Fali Słowa - Ludzka twarz człowieka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ludzka twarz człowieka</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Akrostych)<br><br>
                        Labiryntem nasze myśli i postawy świata,
<br>uogólnić można wszystko w hierarchii wartości,
<br>dłoń podając wskrzeszasz światło i nadzieję latarń,
<br>ziarnem życia dobre czyny zwyczajnej miłości,
<br>krok za krokiem droga wiedzie, choć los ślad już zatarł,
<br>ale gdzie są ludzkie sprawy, tam przyjazna chata.
<br>
<br>Trwoga często wchodzi w butach i obrzuca błotem,
<br>wróg potrafi dołki kopać, odwracając oczy,
<br>atmosfera nienawiści recytuje rotę,
<br>reżim w domu, kwarantanna to dla myśli pocisk,
<br>zawieszenie nad przepaścią może przyjdzie potem.
<br>
<br>Człowiek przecież - homo sapiens, wszystko w jego dłoniach,
<br>znajdzie zawsze wyjście boczne, gdy świat wzrok odwraca,
<br>łatwo kogoś słowem zranić, trudniejszy zaś pomiar,
<br>obojętność rodzi ciszę, chwilę pełną wahań,
<br>wartość nosi każdy człowiek w samym centrum ego
<br>i dozuje, pielęgnuje cechę człowieczeństwa,
<br>elokwencja i oddanie, rada dla bliźniego,
<br>kiedy wartość ludzkiej twarzy płynie rytmem wnętrza
<br>a nadzieja przyszłych losów dobrem serc upiększa.
<br>
                    </div>
                </h6>
            <h3>24.05.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>