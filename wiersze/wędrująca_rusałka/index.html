<!DOCTYPE html>
<html>
<head>
    <title>Na Fali Słowa - Wędrująca rusałka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Wędrująca rusałka</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Pójdę boso polną drogą,
<br>tam gdzie chabry szmaragd roszą,
<br>by odkrywać w makach błogość,
<br>szepcząc słowa pięknym wrzosom. 
<br>
<br>Pójdę tam gdzie drzewa szumią 
<br>i w koronach kryją słońce,
<br>schowam pióro, wenę, brulion,
<br>niech poezja w aurę wsiąknie.
<br>
<br>Pójdę tam gdzie myśli lotne,
<br>same będą wiersze pisać,
<br>pełne natchnień, lekkich dotknięć,
<br>tam gdzie tętni serca cisza.
<br>
<br>Pójdę tam gdzie gwar opada,
<br>niczym mleczny welon mgielny, 
<br>tam gdzie chadza niema jawa,
<br>bez pośpiechu głośnych dzielnic. 
<br>
<br>Pójdę boso tak by poczuć
<br>oddech ziemi pod stopami,
<br>by odszukać w sobie głosu,
<br>który duszę weną karmi.
                    </div>
                </h4>
            <h3>26.08.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>