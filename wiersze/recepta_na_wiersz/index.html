<!DOCTYPE html>
<html>
<head>
    <title>Na Fali Słowa - Recepta na wiersz</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Recepta na wiersz</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wymieszaj frazy z życiowym losem,
<br>dodaj fantazję tańczącą z wiatrem,
<br>a potem słowa wzdłuż wersów posiej,
<br>by mogły lekko oddychać kadrem. 
<br>
<br>Ubierz nadzieję w snu metafory 
<br>między księżycem a blaskiem nocy
<br>tak, by uzyskać jawy koloryt,
<br>mimo że wena czasem się droczy.
<br>
<br>Pobudź natchnienie i wyobraźnię,
<br>rozciągnij pomysł wzdłuż linii strofy,
<br>nim słońce tęsknot na zawsze zgaśnie
<br>między słowami odszukaj dotyk.
<br>
<br>Zajrzyj do studni z tajemnicami,
<br>uwolnij zapach nieznanych treści,
<br>wkomponuj w myśli  najśmielszy zamysł,
<br>by z falą wersów lirykę pieścić. 
<br>
<br>Stwórz z atramentem więź pełną odkryć 
<br>i otul kartkę najczulszym gestem,
<br>rozwiń subtelnie poezji pąki, 
<br>a potok zdania stanie się wierszem.
<br>
                    </div>
                </h4>
            <h3>19.10.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>