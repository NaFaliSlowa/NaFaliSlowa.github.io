<!DOCTYPE html>
<html>
<head>
    <title>Na Fali Słowa - Brakuje skrzydeł</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Brakuje skrzydeł</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Nosiłaś mamo tornister z książkami,
<br>opowiadałaś o życiu i planach,
<br>na zawołanie byłaś zawsze z nami,
<br>nie chcąc nic w zamian.
<br>
<br>Czas zamknął księgę i rozwiesił pustkę,
<br>futryna krzyczy od nadmiaru ciszy,
<br>żałoba stoi przed zamglonym lustrem
<br>w płomieniu zniczy.
<br>
<br>Karmiłaś chwile uśmiechem promiennym,
<br>mimo że bagaż przytłaczał na zabój,
<br>chciałabym poczuć, tak jak czułam wtedy
<br>oddech twój mamuś.
<br>
<br>Choroba przyszła, nie wiadomo kiedy,
<br>ucichł gramofon, maszyna do szycia,
<br>krzyż tak uwiera, doszczętnie, do głębi,
<br>dusza rozbita.
<br>
<br>Los jednym ruchem marzenia nam rozciął,
<br>zawsze bądź blisko, choć twarzy nie widzę,
<br>dławię się żalem, niesprawiedliwością,
<br>brakuje skrzydeł.
<br>
                    </div>
                </h5>
            <h3>26.07.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>