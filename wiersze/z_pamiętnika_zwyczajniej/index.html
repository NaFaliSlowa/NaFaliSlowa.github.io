<!DOCTYPE html>
<html>
<head>
    <title>Na Fali Słowa - Z pamiętnika zwyczajniej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika zwyczajniej</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Nie mam torebki z kolekcji Diora,
<br>kolczyków Swarovskiego 
<br>i garderoba też nie jest spora,
<br>czy to obniża ego?
<br>
<br>Owszem okładka jest bardzo ważna,
<br>wzrok łapie każdy szczegół,
<br>czy lepiej w środku mieć okaz błazna,
<br>pustkę bez żadnych reguł? 
<br>
<br>Choć noszę skromność w swoich kieszeniach
<br>i proste słowa w wierszach, 
<br>nie proponuję wewnętrznych przemian,
<br>serce to moja twierdza. 
<br>
<br>Tam chowam zdania, wersy i frazy,
<br>by w metaforach lśniły, 
<br>idę z uśmiechem, by odkryć azyl
<br>nieodwracalnej chwili.
<br>
<br>Zostawiam ślady na białych kartach,
<br>bez wymuszonej formy, 
<br>czy ta poezja jest czegoś warta,
<br>ten repertuar skromny?
<br>
<br>Nic nie chcę zmieniać, taka już jestem,
<br>pełna zwyczajnej treści,
<br>odkrywam ciągle lądy bezkresne, 
<br>by zmysły słowem pieścić.
<br>
                    </div>
                </h5>
            <h3>22.09.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>