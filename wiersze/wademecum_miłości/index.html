<!DOCTYPE html>
<html>
<head>
    <title>Na Fali Słowa - Wademecum miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Wademecum miłości</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Między szeptem nocy a oddechem świtu 
<br>przychodzi na palcach, by nie spłoszyć rosy,
<br>zostawia na skórze roziskrzony dotyk,
<br>w namiętnym oddaniu do serca ją przytul.
<br>
<br>Choć szuka spojrzenia wspólnych horyzontów
<br>tak, by zapamiętać szlak na mapie ciała
<br>i do czerwoności zmysły wciąż rozpala
<br>w galaktyce pragnień, by piękno jej poczuć.
<br>
<br>Między rytmem doby a zapachem doznań 
<br>pod skrzydłem tęsknoty uwalnia uczucia,
<br>przelotna, niewinna i jak motyl krucha, 
<br>więc w tańcu rozkoszy otwórz myślom okna.
<br>
<br>Wypełnia sens życia, rozszerza źrenice, 
<br>gdy fala uderza o brzeg pożądania,
<br>wtedy się nie cofa i nawet nie wzbrania,
<br>przy pomocy weny wiersze szeptem pisze.
<br>
<br>Między krokiem jutra a dzisiejszym śladem 
<br>buduje fundament stabilnej przyszłości,
<br>wystarczy ją poczuć i w sercu ugościć,
<br>a wtedy otworzy wrota pełne marzeń. 
<br>
                    </div>
                </h5>
            <h3>07.10.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>