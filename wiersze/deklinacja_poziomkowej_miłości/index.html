<!DOCTYPE html>
<html>
<head>
    <title>Na Fali Słowa - Deklinacja poziomkowej miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Deklinacja poziomkowej miłości</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Na ustach ciszy urosły poziomki 
<br>pełne nektaru nienazwanych smaków,
<br>chciały na chwilę promienie zastąpić,
<br>by czas odmłodzić, kiedy świat snów zawiódł. 
<br>
<br>Nie ma poziomek takich, jakie były,
<br>wyjałowione od czekań tęsknoty,
<br>pamiętasz kiedyś dawałeś je miły,
<br>czułam ich zapach i twój czuły dotyk. 
<br>
<br>Poziomkom spadły słone łzy rozpaczy,
<br>straciły urok, nie drażnią podniebień,
<br>los tylko ślady miłości zaznaczył,
<br>wszystko stracone. Dlaczego? Wciąż nie wiem. 
<br>
<br>Lubię poziomki, one pachną nami,
<br>rozkoszą zmysłów w wędrówce po ciałach,
<br>lekkie jak piórko, czerwony aksamit 
<br>budził namiętność, ziemia tylko drżała.
<br>
<br>Lecz z poziomkami odeszły wspomnienia,
<br>ścieżki obrosły niepamięcią bytu,
<br>coś nas scalało, teraz ból doskwiera,
<br>miłość na palcach odeszła, po cichu.
<br>
<br>Czasem rozmawiam o poziomkach z ciszą,
<br>ona rozumie skołatane serce,
<br>otula duszę, a myśli kotwicząc
<br>pachnie subtelnym, poziomkowym wierszem.
<br>
<br>Poziomki moje! Zostańcie na sukni,
<br>niech wiosna czuje ten zapach zachwytu,
<br>dość tej tęsknoty, dość tych oczu smutnych.
<br>Życie od nowa na falach mórz dryfuj!
<br>
                    </div>
                </h5>
            <h3>27.01.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>