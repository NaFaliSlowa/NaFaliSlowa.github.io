<!DOCTYPE html>
<html>
<head>
    <title>Na Fali Słowa - Roztęskniona</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Roztęskniona</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Moja tęsknota mieszka we włosach,
<br>z wdziękiem formuje warkocze,
<br>chociaż niewinna jak świtu rosa,
<br>w oczach ukrywa swój procent. 
<br>
<br>Bo kiedy tylko włosy rozpuszczę,
<br>zalana łzawym potokiem
<br>serwuje myślom paletę wzruszeń 
<br>i szuka spełnionych okien. 
<br>
<br>Moja tęsknota mieszka w warkoczu,
<br>tak by jej wiatr nie potargał,
<br>można usłyszeć namiastkę głosu,
<br>kiedy zasypia na wargach. 
<br>
<br>Lecz gdy ją ujmę w cichym uczuciu,
<br>zamykam obraz czekania,
<br>wtedy mi szepcze czule do uszu,
<br>cierpliwość duszę poskramia. 
<br>
<br>Moja tęsknota mieszka we włosach
<br>i złoci warkocz od wspomnień,
<br>czasem ukradkiem po nocach szlocha,
<br>by w myślach do szczęścia dobiec.
<br>
                    </div>
                </h4>
            <h3>13.09.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>