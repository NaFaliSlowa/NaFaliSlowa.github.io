<!DOCTYPE html>
<html>
<head>
    <title>Na Fali Słowa - W pamięci</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W pamięci</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Pantum)<br><br>
                        Dziergane kordonkiem tęczowe motyle
<br>i getry z pomponem w kolorze nadziei,
<br>pachnące bochenkiem te dziecięce chwile
<br>wśród traw rozbudzonych oraz ptasich treli.
<br>
<br>I getry z pomponem w kolorze nadziei,
<br>w dłoniach zamykałaś obolałe smutki,
<br>wśród traw rozbudzonych oraz ptasich treli
<br>pamiętam babuniu na drutach robótki.
<br>
<br>W dłoniach zamykałaś obolałe smutki,
<br>sukienkę z falbaną ze złocistej nici
<br>pamiętam babuniu na drutach robótki,
<br>a teraz po kątach gest wspomnienia krzyczy.
<br>
<br>Sukienkę z falbaną ze złocistej nici
<br>schowałam w kredensie na następne lata,
<br>a teraz po kątach gest wspomnienia krzyczy
<br>i w ciszy pamięci siadają na kwiatach.
<br>
<br>Schowałam w kredensie na następne lata
<br>pachnące bochenkiem te dziecięce chwile
<br>i w ciszy pamięci siadają na kwiatach
<br>dziergane kordonkiem tęczowe motyle.
<br>
                    </div>
                </h5>
            <h3>18.10.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>