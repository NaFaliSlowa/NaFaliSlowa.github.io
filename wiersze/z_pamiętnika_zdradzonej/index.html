<!DOCTYPE html>
<html>
<head>
    <title>Na Fali Słowa - Z pamiętnika zdradzonej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika zdradzonej</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Nasz dom już runął - pachnący nami,
<br>błoga niewinność, beztroska dziecka, 
<br>a miałeś przecież sobą nakarmić,
<br>szczerze na stałe w sercu zamieszkać. 
<br>
<br>Gdzie się podziały nasze uśmiechy,
<br>gwarne rozmowy aż po świtanie, 
<br>wszędzie po kątach śmieją się grzechy
<br>i rozhukany goryczy taniec. 
<br>
<br>Już nawet pościel nie pachnie tobą,
<br>zostawiasz w biegu nieczyste ślady,
<br>nie wmawiaj proszę, że stan ten fobią,
<br>że nie dopuszczasz się żadnej zdrady. 
<br>
<br>Bo przecież chciałam wybaczyć wszystko, 
<br>zacząć od nowa stawiać fundament,
<br>lecz nieustannie brudzisz przejrzystość 
<br>i siejesz wokół niechciany zamęt. 
<br>
<br>Wieczorne wyjścia, dziwne prezenty,
<br>blokady, hasła i brak czułości,
<br>może tą miłość chciałeś uśmiercić,
<br>już więcej o nic nie będę prosić. 
<br>
<br>Żyj swoim życiem, karm się przygodą,
<br>ja dziś wychodzę na koniec świata,
<br>niechaj wyrzuty za tobą chodzą
<br>i bezduszności uczuć poświata.
                    </div>
                </h5>
            <h3>19.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>