<!DOCTYPE html>
<html>
<head>
    <title>Na Fali Słowa - Lira miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Lira miłości</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Słowa usiadły na rzęsach metafor,
<br>kąpiąc westchnienia w przebudzonej frazie, 
<br>noc w namiętności zrzuca myślom szlafrok,
<br>słowo - obrazem.
<br>
<br>Zdanie w galopie i z nutą w pogoni
<br>wnika melodią i zastyga cicho,
<br>strofa zbudzona szelestem symfonii,
<br>zdanie - muzyką.
<br>
<br>Litera tworzy harmonię występu,
<br>wystarczy wenie wskazać źródło palcem,
<br>w rozkołysaniu ruchów słów nie krępuj, 
<br>litera - tańcem.
<br>
<br>Rym, choć ubiera sztywną szatę formy,
<br>rozbudza myśli, zjawia się jak Mesjasz,
<br>wskrzesza zwątpienie, uwydatnia pomysł,
<br>w rymie poezja.
<br>
<br>Sylaba czasem pogubiona w rytmie
<br>unosi prozie zatracony żagiel,
<br>lecz właśnie ona w wierszu zmysłem kwitnie,
<br>sylaba - śladem.
<br>
<br>A każdy autor w pełnej krasie wierszy
<br>rozdaje myśli, czytelnika kusząc
<br>lirą miłości i każdy wers pieści
<br>zachłanną duszą.
<br>
                    </div>
                </h5>
            <h3>20.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>