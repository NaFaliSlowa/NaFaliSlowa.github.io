<!DOCTYPE html>
<html>
<head>
    <title>Na Fali Słowa - Potyczki trzech kartek</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Potyczki trzech kartek</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Ubrała kartka w kratkę spodnie
<br>a kartka w linie dba o linię,
<br>choć kratka mówi, że tak modnie,
<br>linia, że pewnie zeszyt winien.
<br>
<br>Biała zaś chciała czysty umysł
<br>za marginesem cicho schować,
<br>a on naciągnął szeptu struny
<br>i rozbolała wszystkich głowa.
<br>
<br>Ubrała kartka w kratkę bluzę,
<br>a kartka w linie z zebrą przyszła,
<br>kratka tak chciała wzorem urzec,
<br>a linia grała wciąż na zmysłach.
<br>
<br>Biała rozwiała wątpliwości
<br>za horyzontem niewiadomej
<br>i przyszła nago, lubi pościć,
<br>by wskrzeszać bielą żądzy płomień.
<br>
<br>Ubrała kartka w kratkę sweter,
<br>na mapie szuka Sulejówka,
<br>a linia mówi, że słów efekt
<br>jest ważny, kartka to wymówka.
<br>
<br>Biała jak dama w sukni ślubnej
<br>chciała zachwycić tiulem ciszy,
<br>słowo stanowi ważną studnię,
<br>trzeba na siebie zawsze liczyć.
<br>
<br>Bo jak cię widzą, tak cię piszą,
<br>na białej, w kratkę, czy też w linie,
<br>pod kartką czasem sypia licho,
<br>a wtedy słowo frazą płynie.
<br>
<br>Ubrała kartka w kratkę wiersze,
<br>a linia liną linie scala,
<br>biała przyniosła w dłoniach serce,
<br>i po co ten kartkowy hałas?
<br>
<br>Wena gdy wchodzi po kryjomu,
<br>nie patrzy czy tam kratka, linie
<br>i choćby biała chciała pomóc,
<br>poezja lubi pływać rymem.
<br>
<br>Ubrała kartka w kratkę dresy
<br>a kartka w linie, nie wie po co,
<br>białej już nawet brakło tezy,
<br>przecież poeci piszą nocą.
<br>
<br>Tak się stroiły, przebierały,
<br>garsonki, tiule, suknie, szale,
<br>każda tworzyła lepszy zarys,
<br>jak baletnica w karnawale.
<br>
<br>Wena zbudzona mimochodem,
<br>toaletowy papier wzięła,
<br>chciała tę kłótnię bokiem obejść
<br>i tak się skończył kartek teatr.
<br>
                    </div>
                </h4>
            <h3>03.10.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>