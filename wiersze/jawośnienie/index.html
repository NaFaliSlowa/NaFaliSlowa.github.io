<!DOCTYPE html>
<html>
<head>
    <title>Na Fali Słowa - Jawośnienie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Jawośnienie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Przyszłam na jawie w białej sukience 
<br>okryta szalem czarnego snu,
<br>przyniosłam słońce, gwiazdy i tęczę,
<br>zapach nadziei, konwalii, bzu. 
<br>
<br>Między niebytem, a życia drogą 
<br>rozrzucam czasem tęsknoty łzy,
<br>a w koleinach ukryta błogość 
<br>lekko jak motyl niewinnie śni. 
<br>
<br>Przyszłam na jawie z bukietem kwiatów,
<br>by sen ożywić zapachem łąk,
<br>a może znajdziesz w tych słowach atut
<br>i nie wypuścisz ze swoich rąk. 
<br>
<br>Między kosmosem ludzkiej podróży 
<br>jest taka przystań i ziemski cel,
<br>z domieszką światła, czerni i burzy,
<br>by znów odsłonić nadziei biel. 
<br>
<br>Przyszłam na jawie w rozwianych włosach
<br>schowana cicho pod płaszczem snu, 
<br>choć czasem boli codzienna proza,
<br>byle poezji nie brakło tchu. 
<br>
                    </div>
                </h4>
            <h3>27.12.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>