<!DOCTYPE html>
<html>
<head>
    <title>Na Fali Słowa - Fala tęsknoty</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Fala tęsknoty</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Sonet włoski)<br><br>
                        Przy brzegu morza pożar i rozwiane fale,
<br>tuż przy zachodzie słońca tęsknota doskwiera,
<br>na wydmie oczekiwań pojaśniała cera,
<br>może to wyobraźnia, nie było nas wcale.
<br>
<br>Pamiętam jednak wszystko, szczegóły, detale, 
<br>a niemoc burzy plany, los ślady zaciera,
<br>bo śmierć w objęciach ciszy chciała grać w pokera,
<br>targając bryzą uczuć zachłannie, niedbale.
<br>
<br>Ocean zabrał dotyk, brakuje tej twarzy,
<br>która promieniem słońca rozświetlała życie,
<br>samotność sens odbiera i wspomnienia żarzy.
<br>
<br>Poezja słonych myśli chowa ciebie skrycie 
<br>pod baldachimem nieba na złocistej plaży,
<br>miłość straciła łączność na zawsze w niebycie.
<br>
                    </div>
                </h6>
            <h3>25.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>