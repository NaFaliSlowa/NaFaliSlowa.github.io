<!DOCTYPE html>
<html>
<head>
    <title>Na Fali Słowa - Pożegnanie z wrześniem</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pożegnanie z wrześniem</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wrzesień rozsypał liście pod stopy,
<br>zapłakał deszczem o świcie,
<br>rozszerzył życiu źrenice,
<br>słońce na niebie w pośpiechu spłoszył.
<br>
<br>Założył palto przeciwdeszczowe,
<br>kalosze, czapkę, apaszkę,
<br>okrył horyzont z mgieł płaszczem
<br>i nie wypuścił marzeń spod powiek. 
<br>
<br>Wrzesień pozwolił ptakom odlecieć 
<br>tam, gdzie się lato przebudza,
<br>schował nadzieję w kałużach,
<br>by przetrwać w ciszy zbudzoną jesień.
<br>
<br>Jeszcze pomachał ostatnim gestem 
<br>wspomnień utkanych fantazją,
<br>założył maskę żelazną 
<br>i poszedł tam, gdzie powstają wiersze. 
<br>
<br>Wrzesień rozsypał słowa wzdłuż alej, 
<br>a życie zdania układa,
<br>wyrzuca frazy z rękawa,
<br>by iść wraz z weną o niebo dalej. 
<br>
                    </div>
                </h4>
            <h3>04.10.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>