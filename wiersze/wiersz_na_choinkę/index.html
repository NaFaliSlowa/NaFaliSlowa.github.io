<!DOCTYPE html>
<html>
<head>
    <title>Na Fali Słowa - Wiersz na choinkę</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Wiersz na choinkę</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Powieszę dziś wersy na zielonym świerku,
<br>ozdobię lampkami betlejemskiej ciszy,
<br>zanucę kolędę, może świat usłyszy 
<br>nowinę nadejścia bez żalów i lęków.
<br>
<br>Rozsypię po kątach magię wigilijną,
<br>makowiec zwinięty w roladę czułości,
<br>piernikiem zapachnie i szczęście zagości
<br>przy stole obfitym, zaniknie bezsilność. 
<br>
<br>Powieszę dziś słowa na świerkowym drzewku 
<br>i w bombkach odszukam ludzkiego spojrzenia,
<br>już dom od zapachów z wrażenia oniemiał, 
<br>posprzątam od środka, po kątach, na wierzchu.
<br>
<br>Podzielę westchnienia białą taflą czasu,
<br>rozłożę aniołom skrzydła aż do nieba,
<br>w zaciszu poezji wierszem znów zaśpiewam,
<br>by studnia metafor nie zgubiła śladów.
<br>
<br>Powieszę dziś frazy na małej choince,
<br>posypię brokatem każdą niedogodność,
<br>ugoszczę gwar kolęd i ciszę bezsłowną,
<br>rozpakuję miłość, a zawiść zamilknie.
<br>
                    </div>
                </h5>
            <h3>22.12.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>