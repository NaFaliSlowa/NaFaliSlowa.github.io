<!DOCTYPE html>
<html>
<head>
    <title>Na Fali Słowa - W roztęsknieniu</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W roztęsknieniu</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Czasem dni jak ołów ciężkie 
<br>otulone rosą tęsknot,
<br>nawet wtedy słone wiersze 
<br>tak, jak wcześniej już nie pieszczą.
<br>
<br>Każda nuta pachnie tobą 
<br>i rozbrzmiewa wraz z powietrzem,
<br>bez znaczenia nawet słowo,
<br>kiedy nicość zdobi przestrzeń. 
<br>
<br>Czasem dni wciąż płaczą deszczem 
<br>rozkładając listę pytań.
<br>Czy zobaczę ciebie jeszcze
<br>i nakarmię wzrok do syta? 
<br>
<br>Roztęsknione w czasie oczy 
<br>poszukują gestu znaczeń 
<br>i dlatego w środku nocy 
<br>już nie pytaj czy znów płaczę. 
<br>
<br>Czasem dni są dozą czekań
<br>i szukaniem odpowiedzi,
<br>wtedy w biegu staje zegar
<br>wypełniając szept po brzegi.
                    </div>
                </h4>
            <h3>09.06.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>