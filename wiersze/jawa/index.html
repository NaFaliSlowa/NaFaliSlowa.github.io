<!DOCTYPE html>
<html>
<head>
    <title>Na Fali Słowa - Jawa</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Jawa</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Windą do nieba zabrałeś gesty, 
<br>by w gwiazdach odkryć spojrzenie nocy
<br>i jak za tobą teraz nie tęsknić,
<br>przecież wciąż czuję niewinny dotyk. 
<br>
<br>Jak papierówka w objęciach słońca 
<br>oddałam soki cichej rozkoszy, 
<br>a ty zachłannie, choć w małych porcjach 
<br>zdołałeś sobą zasłonić oczy. 
<br>
<br>Windą do nieba zabrałeś myśli
<br>i rozbujałeś huśtawkę pragnień,
<br>czegoś takiego nie mogłam wyśnić,
<br>przecież to wszystko było na jawie. 
<br>
<br>W milionach doznań odkryłam sedno 
<br>wielkiej miłości po brzeg ekstazy,
<br>gdzie ciała nasze tworzyły jedność
<br>malując życiu rajskie obrazy. 
<br>
<br>Windą do nieba zabrałeś duszę,
<br>by współgrać z ciałem w każdym oddechu
<br>i wypełniałeś najmniejszą lukę,
<br>by dojść w spełnieniu aż po szczyt kresu. 
<br>
<br>Teraz po schodach cierpkiej rutyny 
<br>schodzę, by polec w zwyczajnej prozie,
<br>choć wygładzone od wspomnień  blizny, 
<br>nadal nie znikasz spod moich powiek.
<br>
                    </div>
                </h5>
            <h3>26.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>