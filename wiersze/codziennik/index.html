<!DOCTYPE html>
<html>
<head>
    <title>Na Fali Słowa - Codziennik</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Codziennik</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Strofa saficka)<br><br>
                        Najpierw tańcz z rosą w objęciach rozkoszy,
<br>subtelnie, lekko, by świtu nie spłoszyć,
<br>z wiatrem odnajdziesz westchnienia na jawie 
<br>w świeżej oprawie. 
<br>
<br>I choćby w deszczu zmoczona nostalgia,
<br>w ciszy bez gestów usiadła na wargach,
<br>z pierwszym oddechem złap chwilę za skrzydła,
<br>dzień nowy przywłaszcz. 
<br>
<br>Ze słońcem jednocz przebudzone  słowa,
<br>póki gorąca szczęśliwa podkowa,
<br>wskrzeszaj sens frazy wzdłuż wersów w szufladzie,
<br>rozkładaj żagiel. 
<br>
<br>Niech uśmiech twarzy codziennej rutyny 
<br>będzie odwagą, suplementem siły,
<br>wnikaj z nadzieją w rozmarzone strefy
<br>duszą poety.
<br>
                    </div>
                </h6>
            <h3>09.11.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>