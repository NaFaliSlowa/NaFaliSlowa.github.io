<!DOCTYPE html>
<html>
<head>
    <title>Na Fali Słowa - Łzawe pejzaże</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Łzawe pejzaże</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Małe paciorki różańcowych zmagań 
<br>płyną znienacka, gdy duszę rozdziera,
<br>ich morze słone wycisza, pomaga,
<br>żaląc się w ciszy przy codziennych sterach.
<br>
<br>Płoche iskierki szepczą nam o prawdzie 
<br>zgaszonych zmierzchów niedoszłej tęsknoty,
<br>wstrzymują oddech bez zasad, uparcie,
<br>snują się w smutku po niczym i po czymś.
<br>
<br>Drobne kryształki spływając spod powiek, 
<br>piszą scenariusz wrażliwym pejzażem 
<br>i tylko pragną do źródła cnót dobiec,
<br>nim los w niebycie człowieka wymaże.
<br>
<br>Kruche świetliki jak poranna rosa 
<br>iskrzą się w świtach diamentowych olśnień,
<br>duszę z myślami potrafią obwiązać 
<br>nicią przemyśleń przyszłości łagodnej.
<br>
<br>Mikre drobinki w posmaku słabości 
<br>perlą się w oczach przed strachem, przed prozą,
<br>a ja tak lubię każde łzy unosić,
<br>choć słone w smaku cierpienie łagodzą.
<br>
                    </div>
                </h5>
            <h3>27.03.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>