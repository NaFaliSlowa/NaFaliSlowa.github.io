<!DOCTYPE html>
<html>
<head>
    <title>Na Fali Słowa - Na wynos</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Na wynos</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Wzięłam cię życie ot tak, w przelocie
<br>między sielanką wiejskiej przygody,
<br>kąpałam myśli w pszenicznym złocie,
<br>tyś szklanką wody.
<br>
<br>I kradłam ptakom błękit na zapas
<br>tak, by dosięgać skrzydłami nieba,
<br>z tobą marzenia potrafią latać,
<br>tyś kromką chleba.
<br>
<br>Wzięłam cię życie na skraju nędzy,
<br>gdy świat podupadł od wiecznej zgrozy,
<br>od jadu ludzi drętwiał aż język,
<br>tyś jak dobrobyt.
<br>
<br>Między zwiastunem lepszej przyszłości
<br>szukałam ciebie w lesie, na łąkach,
<br>chciałam najlepiej ciebie ugościć,
<br>tyś łykiem słońca.
<br>
<br>Wzięłam cię życie na wynos w garściach,
<br>schowałam szepty w zaspanych wierszach,
<br>bo chcę się z tobą cieszyć, zamartwiać,
<br>tyś dawką szczęścia.
<br>
                    </div>
                </h4>
            <h3>14.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>