<!DOCTYPE html>
<html>
<head>
    <title>Na Fali Słowa - Kiedy powracam</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Kiedy powracam</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Kiedy powracam, dom nadal czeka,
<br>jakby świat stanął w miejscu, na zawsze,
<br>ciche wspomnienia w umyśle głaszcze
<br>i nadal pachnie nadzieją zegar.
<br>
<br>Tu kołysanki nucą słowiki,
<br>a konik polny na skrzypcach rzeźbi
<br>melodię, w której zaspane wierzby
<br>snują westchnienia aż po szept Gryfic.
<br>
<br>W małej krainie tworzyłam wianki
<br>z polnych stokrotek, chabrów i maków,
<br>a rybokardzki zabytek – atut
<br>podnosił wioskę do wyższej rangi.
<br>
<br>Kiedy powracam myślą do wspomnień,
<br>to jakby życie oczy zaszkliło,
<br>tam kradłam konie, a pierwsza miłość
<br>wskrzeszała chwilom owocny płomień.
<br>
<br>Tutaj wrastałam w skrawek historii
<br>stawiałam kroki na przyszłe losy,
<br>wiatr targał słowa i plątał włosy,
<br>wsiąkałam w obraz przyjemnej woni.
<br>
<br>Pachniesz czeremchą, dzikiem jaśminem,
<br>mlekiem od krowy i świeżym chlebem.
<br>Czy mnie pamiętasz? Niestety nie wiem.
<br>Zamykam oczy, czuję cię, widzę.
<br>
                    </div>
                </h5>
            <h3>30.09.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>