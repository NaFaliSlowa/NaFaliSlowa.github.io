<!DOCTYPE html>
<html>
<head>
    <title>Na Fali Słowa - Dziecięce życzenia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Dziecięce życzenia</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Śnieg zabielił nam podwórko,
<br>brzozy, świerki oraz orzech,
<br>wezmę w dłonie piękne piórko
<br>i życzenia dla was stworzę.
<br>
<br>Babci życzę dużo włóczek, 
<br>niech aniołki tworzy dla nas,
<br>a dziadkowi oddam klucze,
<br>bo ostatnio jeden złamał.
<br>
<br>Mamie życzę wytrwałości
<br>i mniej pracy, więcej luzu,
<br>żeby karpik nie miał ości,
<br>odpoczynku gdzieś na wzgórzu.
<br>
<br>Braciszkowi niech się wiedzie
<br>w szkole, w domu, na podwórku,
<br>niech smakują uszka, śledzie,
<br>kartofelki te w mundurku. 
<br>
<br>Tacie życzę dużo kasy,
<br>samochodów i skuterów,
<br>weź mamusię znów na wczasy,
<br>kup jej błyszczyk, szminkę, serum.
<br>
<br>Niech te święta spełnią plany
<br>te ogromne i te małe 
<br>i nie topcie się bałwany,
<br>bo jesteście świąt tych czarem.
<br>
<br>Najważniejsze, zapomniałam
<br>zdrowia cały worek niosę,
<br>niech dziecina boska, mała
<br>wymaluje bajką prozę.
<br>
<br>Śnieg zabielił wszystkie drzewa,
<br>a ja życzę świąt udanych,
<br>już Mikołaj zaczął śpiewać,
<br>niech się spełnią wszystkie plany. 
<br>
                    </div>
                </h4>
            <h3>17.12.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>