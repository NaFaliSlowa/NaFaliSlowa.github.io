<!DOCTYPE html>
<html>
<head>
    <title>Na Fali Słowa - W morskich odmętach</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W morskich odmętach</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Przypływasz niczym stęskniona fala,
<br>by rozkołysać niewinne gesty
<br>i tembrem głosu wyrzucasz na jaw,
<br>wszelkie marzenia niemal bez reszty.
<br>
<br>Lubię ten moment, gdy wzrokiem palisz
<br>cichą latarnię jasnej nadziei,
<br>jest taka bliska, chociaż w oddali,
<br>myśli z myślami uśmiechem klei.
<br>
<br>Przypływasz niczym strudzony statek,
<br>by zacumować w mojej przystani,
<br>gwiazdy wyszyte iskrzącym haftem,
<br>wiele przed światem mogą zataić.
<br>
<br>Lubię sekundę, w której się zmieniam
<br>z małej syrenki w okaz kobiety,
<br>a ty z oddaniem i bez zwątpienia,
<br>rozwijasz dłonią moje sekrety.
<br>
                    </div>
                </h4>
            <h3>08.04.2018</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>