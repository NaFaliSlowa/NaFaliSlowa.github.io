<!DOCTYPE html>
<html>
<head>
    <title>Na Fali Słowa - Z pamiętnika roztropnej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika roztropnej</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Modlitwa)<br><br>
                        Podnoszę Panie ręce do góry 
<br>i proszę ochroń ludzkie istoty, 
<br>bądź drogowskazem pewnym i czułym
<br>tak, byśmy mogli wzbić się jak motyl.
<br>
<br>I nawet jeśli sił już zabraknie,
<br>by walczyć z życiem ostatnim tchnieniem, 
<br>pochyl się proszę nad losu płaczem
<br>i wygładź chwili bolesne ciernie. 
<br>
<br>Otwieram Panie serce na ludzi,
<br>wręczam nadzieję zaspanej wiośnie,
<br>chciałabym bardzo radość rozbudzić, 
<br>z ziarnka uśmiechu niechaj wyrośnie. 
<br>
<br>Bo ile zdołam wydobyć dobra,
<br>tyle też daję, by podnieść myśli,
<br>wiem, że tak łatwo w życiu się poddać,
<br>gdy każdy moment toczy swój wyścig. 
<br>
<br>Otwieram Panie duszę na jutro,
<br>zawieszam słońce na ciemnym niebie,
<br>a Ty najdroższy od chorób uchroń,
<br>bo jesteś dla nas powszechnym chlebem.
<br>
<br>A z roztropnością wiarę unoszę 
<br>i chowam prośby w skromnych modlitwach,
<br>które są studnią wszelkich ozłoceń,
<br>by miłość w duszy słowem zakwitła. 
<br>
<br>Podnoszę Panie ręce do góry,
<br>czynem naznaczam ślad każdej drogi 
<br>tak, by zmartwienia losu przytulić
<br>i być ostoją dla wszystkich rodzin.
<br>
                    </div>
                </h5>
            <h3>27.12.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>