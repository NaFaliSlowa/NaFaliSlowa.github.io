<!DOCTYPE html>
<html>
<head>
    <title>Na Fali Słowa - Definicja miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Definicja miłości</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Hymn)<br><br>
                        Miłość przysiada na parapecie
<br>myśli i duszy, serca i wzroku
<br>i chodzi boso po całym świecie,
<br>wytrwa, wysłucha, bywa w amoku.
<br>
<br>Zagląda życiu głęboko w oczy,
<br>łzy otrze w smutku, uśmiech przyniesie,
<br>potrafi wdziękiem swoim zaskoczyć
<br>i pięknem chwili wypełnia kieszeń.
<br>
<br>Miłość rozwiesza słońce na niebie,
<br>pod parasolem chowa zwątpienia,
<br>codziennie karmi nadziei chlebem,
<br>tańczy z Amorem, w zachwycie śpiewa.
<br>
<br>Czasem pomilczy, gdy los jej skrzydła
<br>podcina w biegu na samym starcie,
<br>ważna intencja, by nie ostygła,
<br>jeśli prawdziwa - walczy uparcie.
<br>
<br>Miłość potrafi przenosić morza,
<br>na wzgórzu pragnień rozkwita szczęściem,
<br>wznieca namiętność i zmysłów pożar,
<br>ciężko opisać jej sedno wierszem.
<br>
<br>Nie chce poklasku, lawiny słownej
<br>ani codziennej huśtawki wyznań,
<br>aleją planów i niezapomnień
<br>pragnie marzenia na wynos wykraść.
<br>
<br>Miłość choć skromna w bogatej szacie,
<br>nawet, gdy życie zanika w gruzach.
<br>Cierpliwa, szczera, za myśli łapie,
<br>w chorobie, smutku, przy sercu czuwa.
<br>
<br>Wiele jest pojęć i definicji
<br>czymże ta miłość, po co, dlaczego?
<br>Na zawołanie jak anioł bliski
<br>prozie odsłania przejrzyste niebo.
<br>
                    </div>
                </h5>
            <h3>22.01.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>