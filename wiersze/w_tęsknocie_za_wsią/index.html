<!DOCTYPE html>
<html>
<head>
    <title>Na Fali Słowa - W tęsknocie za wsią</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W tęsknocie za wsią</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Pantum) (Oda)<br><br>
                        Kiedy mi tęskno za tobą, otulam wspomnienia słowem
<br>i w jasnych warkoczach słońca zapinam dzieciństwa czasy,
<br>pamiętam grę w chowanego, klasy, warcaby i rower,
<br>gdy podczas leśnych wędrówek umilał nam koncert ptasi.
<br>
<br>I w jasnych warkoczach słońca zapinam dzieciństwa czasy, 
<br>na łąkach kwitły nam chabry, tańczące z makami walca,
<br>gdy podczas leśnych wędrówek umilał nam koncert ptasi,
<br>mniej było spalin i smogu, cisza chodziła na palcach.
<br>
<br>Na łąkach kwitły nam chabry, tańczące z makami walca,
<br>drzewa szumiały nadzieją, a pola pachniały chlebem,
<br>mniej było spalin i smogu, cisza chodziła na palcach,
<br>echo śpiewało ballady, pisałam listy pod dębem.
<br>
<br>Drzewa szumiały nadzieją, a pola pachniały chlebem,
<br>nie było pasów do przejścia przez jezdnię z kocimi łbami,
<br>echo śpiewało ballady, pisałam listy pod dębem,
<br>wnikałaś wiosko z przytupem do serca i duszy granic.
<br>
<br>Nie było pasów do przejścia przez jezdnię z kocimi łbami,
<br>pamiętam grę w chowanego, klasy, warcaby i rower,
<br>wnikałaś wiosko z przytupem do serca i duszy granic,
<br>kiedy mi tęskno za tobą, otulam wspomnienia słowem. 
<br>
                    </div>
                </h6>
            <h3>21.11.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>