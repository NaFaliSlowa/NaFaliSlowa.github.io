<!DOCTYPE html>
<html>
<head>
    <title>Na Fali Słowa - Pożegnanie2</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pożegnanie</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Kiedy dola losu zabierze mnie z ziemi,
<br>będę w każdym szepcie zatroskanej ciszy,
<br>poczekam na ciebie wśród wiosny zieleni,
<br>może w szumie lasu znów głos mój usłyszysz. 
<br>
<br>Będę na portretach w salonie, przy szafie,
<br>w małej filiżance ze zdobionym sercem, 
<br>całą przestrzeń weny przyjął przecież papier, 
<br>znajdziesz mnie zapewne, gdzie śpią ciche wiersze. 
<br>
<br>Kiedy los zapragnie zabrać mnie na wieki,
<br>będę w każdym skrawku roztęsknionej doby, 
<br>wypełnię uśmiechem pełne łez powieki
<br>i schowam nadzieję w znanej nam melodii. 
<br>
<br>Będę w ruchach fali, na złocistej plaży,
<br>tam, gdzie niebo chowa kolor moich oczu,
<br>będę każdą skruchę w dłoniach raju ważyć,
<br>byś mnie wraz z powietrzem na nowo mógł poczuć. 
<br>
<br>Kiedy los zatrzyma rytm serca w momencie,
<br>kiedy jeszcze życie chciałoby iść dalej,
<br>pamiętaj, że będę i złapię za rękę,
<br>miłość ma to w sobie, że czeka wytrwale. 
<br>
                    </div>
                </h6>
            <h3>10.09.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>