<!DOCTYPE html>
<html>
<head>
    <title>Na Fali Słowa - Z pamiętnika zdefiniowanego szczęścia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika zdefiniowanego szczęścia</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Zapytałam kiedyś mamę 
<br>czym dla niej jest szczęście.
<br>- Wtedy kiedy dzieci karmię
<br>magicznym zaklęciem.
<br>
<br>I gdy widzę w ich źrenicach 
<br>pełnię blasku słońca,
<br>wtedy radość myśli wita 
<br>w nieskalanych wzorcach. 
<br>
<br>Zapytałam kiedyś babcię
<br>czym dla niej jest szczęście.
<br>- Wzrok i zdrowie, ciepłe kapcie
<br>i kwiatów kobierce. 
<br>
<br>Kiedy ktoś mi czas poświęca 
<br>przy wspólnej rozmowie,
<br>bo mam wspomnień pełny plecak
<br>roztęsknionych powiek. 
<br>
<br>Zapytałam kiedyś syna 
<br>czym dla niego szczęście.
<br>- Kiedy weekend się zaczyna,
<br>jestem w domu wreszcie.
<br>
<br>Czyste ciuchy, pyszny obiad 
<br>i pokój w samotni, 
<br>od nauki wolna głowa
<br>czy Puszek - mój psotnik. 
<br>
<br>Zapytałam również siebie
<br>jak pojmuję szczęście.
<br>- Kiedy wzrok się cieszy niebem,
<br>słowo pachnie wierszem. 
<br>
<br>Kiedy inni uśmiech sieją
<br>wzbogacając duszę
<br>i nie rządzi ludźmi pieniądz 
<br>w świecie pełnym wzruszeń.
<br>
<br>Ile ludzi, tyle odsłon,
<br>odrębności zdania,
<br>szczęście w deszczu, by nie mokło,
<br>sercem je osłaniaj.
<br>
                    </div>
                </h4>
            <h3>17.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>