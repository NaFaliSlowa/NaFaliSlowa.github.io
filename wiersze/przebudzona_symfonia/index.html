<!DOCTYPE html>
<html>
<head>
    <title>Na Fali Słowa - Przebudzona symfonia</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Przebudzona symfonia</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Ptaki zaczęły koncert nad jeziorem,
<br>nadzieja kwitnie na zbudzonych pąkach,
<br>zapach uwolnił najdrobniejszy fiołek 
<br>i cała łąka.
<br>
<br>Słońce nakreśla żółtą nutę pieszczot 
<br>pod baldachimem błękitnego nieba,
<br>a podmuch wiosny poddany tym gestom 
<br>z miłością śpiewa.
<br>
<br>Jerzyk już szuka liliowych krokusów,
<br>słowik w symfonii tańczy z leśnym echem,
<br>ona przychodzi ot tak, bez przymusu 
<br>i myśli czesze.
<br>
<br>Zbudzone życie na krawędzi losu 
<br>przysiada w ciszy, zachłyśnięte trelem 
<br>kukułki, która chce szczęścia znów poczuć 
<br>aż po snu zieleń.
<br>
                    </div>
                </h5>
            <h3>19.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>