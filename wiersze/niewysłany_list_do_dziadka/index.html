<!DOCTYPE html>
<html>
<head>
    <title>Na Fali Słowa - Niewysłany list do dziadka</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Niewysłany list do dziadka</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Wyrzeźbię dzisiaj dziadku wspomnienia naszych rozmów,
<br>tworzyłeś działa z drzewa i wiersze nieskalane,
<br>pomysły nie z tej ziemi w natłoku proszę rozrzuć,
<br>a ja je złapię w dłonie, zapachną wspólnym zdaniem.
<br>
<br>Do dzisiaj widzę ciebie jak siedzisz na fotelu
<br>i rzeźbisz scyzorykiem wspaniałe egzemplarze,
<br>dążyłeś konsekwentnie do obranego celu,
<br>by każda postać z drewna stawała się okazem.
<br>
<br>Wyrzeźbię dzisiaj dziadku wycieczki na jagody,
<br>czy wspólny Teleexpress, kąpiele w czystej rzece,
<br>rytuał na dzień dobry - poranny aerobik
<br>i studnię konwersacji o całym bożym świecie.
<br>
<br>Do dzisiaj widzę ciebie jak tworzysz na papierze
<br>satyry pełne śmiechu, lirykę zatracenia.
<br>Czy w niebie również chodzisz wśród wierszowanych ścieżek,
<br>by innych w otoczeniu poezją słów dotleniać?
<br>
<br>Wyrzeźbię dzisiaj dziadku wspomnienia z lat młodości,
<br>umieszczę wszystko w liście niewysłanego słowa,
<br>choć nie mam już adresu, tym wierszem serce posil,
<br>bo w nim ukryłam chwile niezastąpionych bogactw.
<br>
                    </div>
                </h6>
            <h3>22.01.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>