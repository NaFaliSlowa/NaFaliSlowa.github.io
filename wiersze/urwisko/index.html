<!DOCTYPE html>
<html>
<head>
    <title>Na Fali Słowa - Urwisko</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Urwisko</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Usiadła miłość nad przepaścią
<br>i pisze wiersz ostatnim tchnieniem,
<br>już wszystkie myśli w głowie gasną,
<br>a scenariusze kreślą cienie.
<br>
<br>Zgubiła skrzydła pełne wiary
<br>tracąc nadzieję i sens bytu,
<br>niknie w eterze uczuć zarys,
<br>już nie zobaczy nowych świtów.
<br>
<br>Usiadła miłość nad uskokiem
<br>gasząc pragnienia zatracone,
<br>już nie podąża wspólnym krokiem,
<br>bo w duszy dawno żar nie płonie.
<br>
<br>Umarła śmiercią naturalną,
<br>straciła węch i dotyk w biegu,
<br>a może właśnie ta realność
<br>nie dba o bliskość pełną wdzięku.
<br>
<br>Usiadła miłość nad urwiskiem
<br>i zapłakała słonym deszczem,
<br>wyrwała myślom kartki czyste,
<br>by zapomnianym stać się wierszem.
<br>
                    </div>
                </h4>
            <h3>21.02.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>