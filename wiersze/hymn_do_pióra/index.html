<!DOCTYPE html>
<html>
<head>
    <title>Na Fali Słowa - Hymn do pióra</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Hymn do pióra</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Hymn)<br><br>
                        Napij się proszę nektaru źrenic,
<br>na białej kartce rozłóż sens losu,
<br>niech skrzydło czasu poezję zmieni
<br>rozwianych myśli, by wiersz znów poczuć.
<br>
<br>Choć dusza twoja na czarno tworzy
<br>i wsiąka w skrawek zwykłego wiersza,
<br>czasem w porażce odnajdziesz korzyść,
<br>nawet, gdy z rymów powstanie bękart.
<br>
<br>Lecz wszystkie dzieci stalówką życia
<br>ubierasz w szaty pełne metafor,
<br>bez zbędnych szlifów, zwątpień i pytań,
<br>bo z jądra weny wybucha atom.
<br>
<br>O pióro moje! Tyś domem liter
<br>z otwartym oknem na przyszłość słowa,
<br>na parapecie wena przed świtem
<br>gra z sylabami, a szara proza
<br>
<br>podziwia taniec, gdy atramentem
<br>wiążesz kokardy splątanym myślom.
<br>O pióro moje! Jesteś okrętem
<br>na fali słowa zrodzonych piskląt.
<br>
                    </div>
                </h5>
            <h3>12.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>