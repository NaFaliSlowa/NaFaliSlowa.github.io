<!DOCTYPE html>
<html>
<head>
    <title>Na Fali Słowa - Doprowadź Panie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Doprowadź Panie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka) (Modlitwa)<br><br>
                        Do świata, w którym wolność płynie rytmem
<br>swobody słowa, czynów lekki taniec,
<br>gdzie wojna milknie nim rozbuja bitwę.
<br>Doprowadź Panie!
<br>
<br>Do chwili, w której chleb pachnie nadzieją,
<br>a wróg nie stawia uchodźców przy ścianie,
<br>gdzie losem prawdy nie rządzi wciąż pieniądz.
<br>Doprowadź Panie!
<br>
<br>Do miejsca, w którym człowiek jest człowiekiem,
<br>nie pluje jadem i nie grzebie w ranie,
<br>już dość tych lęków i obrazów piekieł.
<br>Doprowadź Panie!
<br>
<br>Do kraju, w którym złote łany zboża
<br>wypełnią wiarą, a zwykłe posłanie
<br>wznieci na nowo namiętności pożar.
<br>Doprowadź Panie!
<br>
<br>Do świata, w którym nie drażni powietrze
<br>i ludzka niechęć, zamiast serca kamień,
<br>oczyść świat wojny i otwórz nam przestrzeń.
<br>Doprowadź Panie!
<br>
<br>Choć dróg tak dużo, nie proszę o wiele,
<br>czuwaj nad życiem, nim stanę przy bramie,
<br>jesteśmy Boże przecież Twoim dziełem.
<br>Doprowadź Panie!
<br>
                    </div>
                </h5>
            <h3>26.02.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>