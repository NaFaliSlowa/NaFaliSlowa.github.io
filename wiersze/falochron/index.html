<!DOCTYPE html>
<html>
<head>
    <title>Na Fali Słowa - Falochron</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Falochron</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Między przypływem niechcianych myśli 
<br>oraz odpływem zbędnych emocji 
<br>morze wraz z falą słów plaże czyści
<br>tak, by ozłocić zamglone zwrotki. 
<br>
<br>Na falochronie tańczę wraz z wiatrem, 
<br>niebo otwiera skrzydlatą wenę 
<br>i ze skupieniem przed siebie patrzę,
<br>by się zachwycić natury dziełem. 
<br>
<br>Między szantami morskiej ballady 
<br>a ciszą, która zasypia w falach,
<br>życie nie szuka do szczęścia drabin,
<br>by się w sukcesie tylko upajać.
<br>
<br>Bo czasem trzeba dźwigać bagaże,
<br>które wbijają cierniste szpony,
<br>a potem stanąć tuż przed ołtarzem
<br>tak, by w modlitwie przyszłość obronić. 
<br>
<br>Między przypływem ciszy bez granic 
<br>a wrażliwością uderzeń serca, 
<br>chcę nadal wdziękiem poezji karmić
<br>i się rozpuszczać w nadmorskich wierszach.
                    </div>
                </h5>
            <h3>12.04.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>