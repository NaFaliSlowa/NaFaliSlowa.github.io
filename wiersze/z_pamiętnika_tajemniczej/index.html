<!DOCTYPE html>
<html>
<head>
    <title>Na Fali Słowa - Z pamiętnika tajemniczej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika tajemniczej</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Jak mgła o świcie opadam szybko,
<br>by w rosie schować snów tajemnicę,
<br>welonem myśli okrywam wszystko,
<br>a potem gwiazdom marzenia liczę. 
<br>
<br>Jak promień słońca wnikam w zadumę
<br>pod baldachimem cichej przestrzeni,
<br>na łąkach snuję nutę rozczuleń 
<br>i się rozpływam w wiosny zieleni. 
<br>
<br>Jak lekki obłok płynę wzdłuż lądów,
<br>by zacumować tam, gdzie śpi szczęście,
<br>zatracam oddech w palecie wschodów,
<br>a potem pachnę wyśnionym wierszem. 
<br>
<br>Jak morze z falą kołyszę uśmiech 
<br>i w szumie muszli chowam sekrety,
<br>jak wpadniesz w sidła, nie zdołasz uciec, 
<br>bo wciąż pobudzam zmysłów apetyt. 
<br>
<br>Jak mgła o świcie w białej sukience
<br>znikam wraz z pierwszym podmuchem wiatru,
<br>jestem natchnieniem i książki wstępem,
<br>w duszy ukrywam tajemne sacrum.
                    </div>
                </h5>
            <h3>30.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>