<!DOCTYPE html>
<html>
<head>
    <title>Na Fali Słowa - Z pamiętnika stalowej prawdy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika stalowej prawdy</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Każdy poeta wędrowcem myśli,
<br>zostawia ślady w skromnym zeszycie,
<br>czasem napisze co w nocy wyśnił,
<br>stając się ważnym słów pamiętnikiem.
<br>
<br>Spowiedź zostawia na białych kartkach
<br>pełną wewnętrznej rozmowy z sobą,
<br>namiastka duszy niech innym starcza,
<br>bo to jest właśnie poezji owoc.
<br>
<br>Jedni odkryją sedno tematu,
<br>inny na oślep jak lunatycy,
<br>wielość znaczenia to piękny atut,
<br>nie wszystkich musi przecież zachwycić.
<br>
<br>Bo choćby jedna osoba była,
<br>która pochyli się nad dorobkiem
<br>i zacznie zdania zachłannie spijać,
<br>to już dla twórcy znaczący odzew.
<br>
<br>Każdy poeta chodzi ścieżkami, 
<br>gdzie wyobraźnia z fantazją tańczy,
<br>bywa jak cisza i jak dynamit,
<br>w słowach ukrywa niewinność bańki.
<br>
<br>Nie wkładaj palca, bo magia pryśnie,
<br>przyjmij w prezencie strof metafory,
<br>zrób miejsce wierszom w swoim umyśle,
<br>uszanuj duszę, serce i pomysł.
<br>
                    </div>
                </h4>
            <h3>26.11.2019</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>