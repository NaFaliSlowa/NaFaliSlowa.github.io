<!DOCTYPE html>
<html>
<head>
    <title>Na Fali Słowa - W mojej pustelni</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W mojej pustelni</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa Słowackiego)<br><br>
                        W mojej pustelni w malutkim salonie
<br>stoi przy oknie biurko z szufladami,
<br>tam cicha wena przy natchnieniu płonie,
<br>by sens ocalić
<br>poezji, która zanika w eterze.
<br>Głęboko wierzę!
<br>
<br>Nikt nie chce czytać prostych myśli z duszy,
<br>pustelnik cierpi za kratami frazy,
<br>ale poezja pragnie jeszcze wzruszyć
<br>aż po snu azyl,
<br>tli się codziennie, może nieco skromniej.
<br>W nadziei płomień!
<br>
<br>W mojej pustelni za granicą świata
<br>zapinam zdaniom ostatnie guziki,
<br>niech prozę życia poezja oplata.
<br>Choć jestem nikim.
<br>Na białych kartkach zostawiam marzenia,
<br>by czas oniemiał.
<br>
<br>Być może kiedyś ktoś odnajdzie wiersze,
<br>pochyli głowę nad myśli strumieniem,
<br>będą ostatnie, zapewne też pierwsze,
<br>tam dusza drzemie.
<br>W małych szufladach rozkwita znienacka
<br>słowna siłaczka.
<br>
<br>W mojej pustelni znajdziesz różne treści,
<br>od uczuć, żalu, pragnień i rozpaczy,
<br>wena potrafi metafory zmieścić,
<br>tak wiele znaczy.
<br>Nie pluj jej w oczy, nie depcz, nie zabijaj.
<br>Bo w słowie siła!
<br>
                    </div>
                </h5>
            <h3>02.02.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>