<!DOCTYPE html>
<html>
<head>
    <title>Na Fali Słowa - Wojenny dialog</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Wojenny dialog</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        I nie przyszła wiosna w skowronkach.
<br>- Zobacz mamo, motyl nam krwawi
<br>i nie słyszę mamusiu dzwonka, 
<br>chodź się ze mną trochę pobawić.
<br>
<br>- A gdzie tatuś? Wyszedł w mundurze,
<br>tak się żegnał z nami, z czułością.
<br>Mamuś, mamuś! zobacz na górze 
<br>ktoś nam niebo sztyletem rozciął.
<br>
<br>A dlaczego słone policzki?
<br>Mamo powiedz, ty znowu płaczesz?
<br>- Synu chodźmy dziś do kapliczki,
<br>odmówimy za naród pacierz. 
<br>
<br>Tatuś poszedł właśnie na wojnę.
<br>- Mamo powiedz, a czym jest wojna?
<br>- Tam o wolność walczy wciąż żołnierz,
<br>gdy wróg mierzy i armia zbrojna.
<br>
<br>Tam oddaje krew Ukrainie
<br>każdy, który broni ojczyznę.
<br>- Mamuś? Może ja jestem winien,
<br>bo krzyczałem, więcej nie pisnę. 
<br>
<br>Może chodźmy już do piwnicy
<br>mój aniołku, jesteś okazem,
<br>nie ma przecież naszej kaplicy,
<br>tam będziemy bezpieczni, razem.
<br>
<br>Przeczekamy ten czas, nim tata 
<br>przyjdzie, żeby oznajmić sukces.
<br>- Mamo, mamo, samolot lata 
<br>i ognistą opuszcza suknię.
<br>
<br>- Cicho, cicho, synku kochany,
<br>zaraz tatuś dołączy do nas,
<br>zamknij oczka, wtul się do mamy
<br>i w modlitwie Boga przywołaj.
<br>
<br>- Będę grzeczny, posprzątam pokój,
<br>tylko proszę oddaj nam wolność,
<br>nie chcę śmierci, potworów, smoków, 
<br>odejdź szybko uparta wojno!
<br>
                    </div>
                </h4>
            <h3>02.03.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>