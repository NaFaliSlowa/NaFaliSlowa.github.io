<!DOCTYPE html>
<html>
<head>
    <title>Na Fali Słowa - Przewrotność</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Przewrotność</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        A może zmieszczę w trzech kropkach miłość
<br>i w dopełniaczu, z przydawką jeszcze,
<br>wnikasz w głąb duszy i siejesz dreszcze,
<br>jesteś kosmosem, równią pochyłą.
<br>
<br>Szukam cię nawet w czasie zaprzeszłym,
<br>w dialogu zmysłów, w procentach ciszy,
<br>może monolog wnętrza usłyszysz,
<br>w funkcji niebytu zgubiłaś gesty.
<br>
<br>Biorę cię nawet już do sześcianu,
<br>choć orzeczenie wpływa o winie,
<br>przekładam masą, frazą i rymem,
<br>brakło jednostek i kilogramów.
<br>
<br>Wsiąkłaś na amen, niczym kamfora,
<br>a przecież chciałam w wiersz cię przystroić,
<br>sucha praktyka, mnóstwo teorii,
<br>może przepadłaś w oksymoronach.
<br>
<br>Śpiesz się powoli, biorę cię w nawias,
<br>w potędze entej mocy nabierzesz,
<br>kątem rozwartym zamykam tezę,
<br>miłość choć piękna, wykrzyknik stawia.
<br>
                    </div>
                </h5>
            <h3>25.01.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>