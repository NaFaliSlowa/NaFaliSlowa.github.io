<!DOCTYPE html>
<html>
<head>
    <title>Na Fali Słowa - Źródło wspomnień</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Źródło wspomnień</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Wracam do czasów, gdzie dąb na skraju
<br>bujnej polany był spowiednikiem,
<br>gdzie odkrywałam w zwierciadle kałuż
<br>nowe odsłony przygody dzikiej.
<br>
<br>Motyle łąki myśl odświeżały,
<br>a promień słońca wnikał w warkocze,
<br>wtedy tak szybko spełniał się zamysł
<br>pełen lotności i zauroczeń.
<br>
<br>Wracam na łany zielonych pastwisk,
<br>tam czułam wolność dziecięcej magii,
<br>między polami powstawał zachwyt
<br>nad koncertami skrzydlatej arii.
<br>
<br>Przyroda westchnień pisała wiersze
<br>w uroczych parkach na ławkach ciszy,
<br>a w takt wersetów śpiewały świerszcze
<br>skąpane w morzu zbawczych koniczyn.
<br>
<br>Wracam na ścieżki, gdzie ślad zaginął
<br>między przeszłością a przyszłym losem,
<br>bo tam łykałam szczęście na wynos
<br>młodzieńczych wzniesień i bujnych wiosen.
<br>
                    </div>
                </h5>
            <h3>04.04.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>