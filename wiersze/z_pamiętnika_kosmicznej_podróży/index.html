<!DOCTYPE html>
<html>
<head>
    <title>Na Fali Słowa - Z pamiętnika kosmicznej podróży</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika kosmicznej podróży</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Zanim rozbiorę bezwstydne słowa,
<br>by planetarny pył w sobie wzniecać,
<br>chcę z grawitacją móc eksplodować
<br>i się rozpuścić w żywych kometach.
<br>
<br>Kiedy zamienię myśli na gesty
<br>nim w złotych gwiazdach odkryjesz kosmos,
<br>niechaj nas porwie statek bezkresny,
<br>gdzie satelity na rzęsach rosną.
<br>
<br>Będę z wyczuciem krążyć wytrwale
<br>po torach orbit nieosiągalnych,
<br>by choć na moment poczuć żar scaleń,
<br>w układzie pragnień jak Wenus zalśnić.
<br>
<br>A ty bądź Marsem z żądzą na dłoni,
<br>pilotuj rejsem bujnej podróży,
<br>zatrać marzenia w nieziemskiej toni,
<br>mimo tak znacznych w granicach różnic.
<br>
<br>Cel już wymierzam - kierunek Słońce,
<br>niech w galaktyce alei mlecznej
<br>stopi nas w sobie w plejadzie olśnień,
<br>byśmy się stali kosmicznym wierszem.
<br>
                    </div>
                </h5>
            <h3>23.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>