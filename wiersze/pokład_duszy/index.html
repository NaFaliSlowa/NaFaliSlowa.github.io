<!DOCTYPE html>
<html>
<head>
    <title>Na Fali Słowa - Pokład duszy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Pokład duszy</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Zabiorę cię na pokład nieosiągalnej duszy,
<br>gdzie słońce wschodzi z wiarą nad świtem mglistej łuny,
<br>pogubisz wszystkie zdania wśród listów i arkuszy,
<br>ze smętków prozy życia wyczyszczę szybko umysł.
<br>
<br>Na statku fraz zdobionych nienaświetlonym lądem
<br>ułożę wszystkie wiersze na plaży złotych przeżyć,
<br>nakarmię metaforą i nadbałtyckim jodem,
<br>by sens złowionych liter był talizmanem wiedzy. 
<br>
<br>Zabiorę cię na pokład niezbadanego wnętrza,
<br>fantazji niestrudzonej w poszukiwaniu sztormów,
<br>tam myśli z falą morza dopłyną aż do serca,
<br>bez sztywnych reguł w strofach i wymyślonych formuł. 
<br>
<br>I rejsem w stronę marzeń aż po horyzont szczęścia
<br>rozkołysanych bioder i spragnionego wzroku,
<br>gdzie wyspa wyobraźni otworzy oczom pejzaż,
<br>tam znajdziesz bez wahania lirycznej wizji lokum. 
<br>
<br>Zabiorę cię na pokład nieodkrytego ciała,
<br>byś w szantach zgubił oddech cumując w centrum świata,
<br>poezję sensoryczną dotykiem słów upajaj,
<br>niech wena w nasyceniu jak motyl wokół lata.
<br>
                    </div>
                </h6>
            <h3>16.08.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>