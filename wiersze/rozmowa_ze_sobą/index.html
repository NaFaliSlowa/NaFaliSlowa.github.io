<!DOCTYPE html>
<html>
<head>
    <title>Na Fali Słowa - Rozmowa ze sobą</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Rozmowa ze sobą</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Rozczarowanie siada na rzęsach 
<br>i łzy spod powiek sączy w skupieniu.
<br>Przyszedł? - Nie przyszedł! - A może nie mógł? 
<br>Wpadł w wir rutyny i nie pamięta.
<br>
<br>Świece przygasły z natłoku tęsknot,
<br>wino rozlało winy na stole,
<br>rozczarowanie też może boleć,
<br>gdy miłość nadal mieszka pod piersią.
<br>
<br>Sukienka w kwiaty już wisi w szafie,
<br>księżyc zagląda wciąż zza żaluzji.
<br>- Zadzwoni może? - Zadzwonił budzik.
<br>A on jak zawsze zatracił zasięg.
<br>
<br>Ściany aż kipią od tej niemocy,
<br>lustro odwraca wzrok w inną stronę,
<br>a ja powoli gaszę ten płomień.
<br>Nie będę żebrać. Nie będę prosić.
<br>
<br>Miłość podlewa się dniem codziennym,
<br>karmi zwyczajnym zapamiętaniem,
<br>po co histeria i po co lament,
<br>kiedy uczucia w kłamstwie powiędły.
<br>
<br>Rozczarowanie boli na zabój,
<br>wyrywa myślom ostatnie szepty 
<br>i na te rany nie ma recepty.
<br>Z czasem zatracę rytm twoich śladów.
<br>
                    </div>
                </h5>
            <h3>24.08.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>