<!DOCTYPE html>
<html>
<head>
    <title>Na Fali Słowa - Kołysanka okienna</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Kołysanka okienna</h1>
                <h2 class="no-margin">Aneta Jasłowska</h2>
                <h3>
                    <div class="fakeimg tekst" style="padding: 20px;">
                        
                        Przez otwarte okno marzeń 
<br>wpuszczę promień nasycenia 
<br>tak, byś chwilę mógł doceniać,
<br>która stanie się obrazem. 
<br>
<br>Między mną a tobą przecież 
<br>w kadrze widać uśmiech losu,
<br>otwórz serce, życie poczuj,
<br>pełnię duszy małych wzniesień.
<br>
<br>Przez otwarte okno marzeń 
<br>niebo ścieli krajobrazy,
<br>gwiazdy tak, jak ziarna plaży
<br>zostawiają ślady zdarzeń.
<br>
<br>Między nocą a świtaniem 
<br>sny ułożę do poduszki,
<br>z magią nocy szybko uśnij 
<br>zanim blade słońce wstanie. 
<br>
<br>Przez otwarte okno marzeń 
<br>jawa łowi szczęście w locie,
<br>każdy moment zatem doceń 
<br>i nie pozwól życiu zszarzeć.
<br>
                    </div>
                </h3>
            <h3>06.07.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>