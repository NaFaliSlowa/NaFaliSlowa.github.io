<!DOCTYPE html>
<html>
<head>
    <title>Na Fali Słowa - Przy brzegu tęsknot</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Przy brzegu tęsknot</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Pamiętam słowa przy ołtarzu 
<br>i serenadę pięknych nut,
<br>nie zawodziłeś ani razu, 
<br>brakuje w prozie słońca tchu.
<br>
<br>Mieliśmy przecież przejść przez życie 
<br>do końca westchnień złotych pól,
<br>a ja wierzyłam ciągle skrycie,
<br>że będziesz chodził brzegiem snu.
<br>
<br>Pamiętam dotyk twoich dłoni 
<br>i zapach uczuć aż po kres,
<br>chciałeś marzenia dni dogonić,
<br>by spisać w księdze życia treść. 
<br>
<br>Czas stanął cicho nad przepaścią,
<br>kroplówki, dreny, wenflon, krew,
<br>teraz już wiem jak oczy gasną 
<br>w tym nienazwanym kadrze mgieł.
<br>
<br>Pamiętam kubek w piękne wzory 
<br>i ten rozdarty w sercu strach, 
<br>mówiłeś odejdź, jestem chory,
<br>a ja do teraz tonę w łzach.
<br>
<br>Schowałam ciebie w ciepłych kapciach 
<br>i w ramkach tęsknot naszych zdjęć,
<br>los tak znienacka życie zabrał, 
<br>zwiędły od bólu barwy tęcz.
<br>
<br>Pamiętam każdą wspólną chwilę 
<br>i jesteś nadal rytmem dnia,
<br>dzisiaj nad grobem myśli chylę, 
<br>czas rozdarł z żalu serca dwa.
<br>
                    </div>
                </h4>
            <h3>10.11.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>