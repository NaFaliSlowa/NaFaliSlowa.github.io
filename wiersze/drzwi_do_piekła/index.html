<!DOCTYPE html>
<html>
<head>
    <title>Na Fali Słowa - Drzwi do piekła</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Drzwi do piekła</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Za tymi drzwiami spał niepokój,
<br>ściany krzyczały lękiem sekund,
<br>a lustro czasem tworząc retusz
<br>wzrok odwracało, kłamiąc wokół.
<br>
<br>Okna przyćmione awanturą
<br>powyrywały prozie ręce,
<br>a czas niemrawy, nie chciał więcej
<br>ciągnąć tej walki po raz któryś.
<br>
<br>Za tymi drzwiami myśl upadła
<br>poharatana obelgami,
<br>by każdy wątek krwią poplamić
<br>wpadała z żalem w środek bagna.
<br>
<br>Podłoga już nie czuła śladów
<br>zbolałej duszy zgniłych myśli,
<br>zegar na ścianie toczył wyścig
<br>między oddechem szarych fabuł.
<br>
<br>Za tymi drzwiami cisza w kącie
<br>na pętli czasu byt skróciła,
<br>wszyscy mówili - taka miła,
<br>nikt nie potrafił do niej dotrzeć.
<br>
<br>Bo w czterech ścianach świat ją zamknął,
<br>znosiła dzielnie każde ciosy,
<br>nie potrafiła śmieci spłodzić,
<br>za jakie grzechy, po co, za co?
<br>
<br>Za tymi drzwiami nikt nie słyszał
<br>skatowanego szeptu żali,
<br>nie zdołał nawet nikt ocalić
<br>błagań, co tlą się teraz w zniczach.
<br>
                    </div>
                </h5>
            <h3>18.06.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>