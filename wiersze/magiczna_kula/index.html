<!DOCTYPE html>
<html>
<head>
    <title>Na Fali Słowa - Magiczna kula</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Magiczna kula</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        W magicznej kuli białe kryształki 
<br>jak łzy spadają na skrawek życia,
<br>bezsilność chwili, los wciąż uparty,
<br>ból razem z żalem skronie obsypał.
<br>
<br>Święty Mikołaj wiezie nadzieję
<br>pachnącą świeżym dorodnym świerkiem,
<br>już coraz bliżej nam do Betlejem,
<br>by z blaskiem gwiazdy do góry wzlecieć.
<br>
<br>W magicznej kuli sypia tęsknota 
<br>za lepszym jutrem bez strachu w oczach,
<br>a mróz o życie ramiona oparł,
<br>doceń sens godzin, bo chwila płocha.
<br>
<br>Jak płatki śniegu tańczące z wiatrem 
<br>i szczęście, które potrafi odejść,
<br>a elf marzenia wskrzesza uparcie,
<br>kolęda krzepi świątecznym słowem.
<br>
<br>W magicznej kuli świat wiąże miłość
<br>czerwoną wstążką w białe anioły,
<br>a pod jemiołą królowie: z mirrą,
<br>kadzidłem, złotem - symbole glorii.
<br>
<br>Wiara usiadła na dłoniach ciszy
<br>i oczekuje w sercu Jezusa,
<br>dwanaście potraw na stole zliczył
<br>czas, który w kuli magicznej usiadł.
<br>
                    </div>
                </h4>
            <h3>14.12.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>