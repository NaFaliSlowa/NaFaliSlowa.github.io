<!DOCTYPE html>
<html>
<head>
    <title>Na Fali Słowa - Małe cuda</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Małe cuda</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Mam pióro wieczne i lotność umysłu,
<br>poezję, której nie zamienię na nic,
<br>wenę, natchnienie i klasyczny wystrój.
<br>To cud zwyczajny.
<br>
<br>Siła dodaje skrzydeł moim dłoniom,
<br>a nogi niosą tak, by sens oplatać,
<br>widzę i słyszę, marzenia wciąż goniąc.
<br>To cud wszechświata.
<br>
<br>Praca wypełnia kieszenie portfela,
<br>pochłaniacz prozy, życiowy niezbędnik,
<br>gdy jej zabraknie, zaczniemy doceniać.
<br>To cud powszedni.
<br>
<br>Rosa wędruje po trawie o świcie,
<br>księżyc nam wchodzi przez okno - rozpustnik,
<br>słońce okryte podniebnym błękitem.
<br>To cud iluzji.
<br>
<br>Morze tańczące z falami przy brzegu
<br>i wiatr znad szczytów, który niebo tuli,
<br>łąki, doliny, każdy drobny szczegół.
<br>To cud natury.
<br>
<br>Śniadanie w łóżku, kolacja przy świecach,
<br>tęsknoty, wzloty, za uczuciem pościg,
<br>wielka lawina, która żądzę wznieca.
<br>To cud miłości.
<br>
<br>Przestrzeń na przyszłość i codzienne plany,
<br>oddech na jutro, jego palce długie,
<br>życie jest jedno, nie możesz go splamić.
<br>To cud nad cudem.
<br>
                    </div>
                </h5>
            <h3>02.12.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>