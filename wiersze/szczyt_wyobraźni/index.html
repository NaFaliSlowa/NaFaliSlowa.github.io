<!DOCTYPE html>
<html>
<head>
    <title>Na Fali Słowa - Szczyt wyobraźni</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Szczyt wyobraźni</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Na Gubałówce usiadła cisza
<br>kąpiąc nadzieję w pięknych widokach
<br>i właśnie tutaj czasami pisarz
<br>iskrzy wraz z weną skąpaną w oczach.
<br>
<br>Cisza choć skromna, wiele wyśpiewa 
<br>i karmi duszę szeptem, westchnieniem,
<br>szczytem pomysłów sięga do nieba,
<br>choć nasze życie jest okamgnieniem.  
<br>
<br>Na Gubałówce usiadła strofa
<br>między wersami szukała wdzięków,
<br>chciała wędrowców w sobie rozkochać
<br>i się odnaleźć w Kasprowym Wierchu.
<br>
<br>Szlakiem po lazur unieść sens wiersza,
<br>zatrzymać w sercu moment rozkoszy,
<br>w otchłań wrzucając życiowy letarg
<br>gdzie Wielka Krokiew myśli unosi.
<br>
<br>Na Gubałówce usiadła fraza
<br>rozwiana wiatrem górskiej plejady,
<br>szukając pióra w rajskich obrazach
<br>pozostawiła poezji ślady.
<br>
                    </div>
                </h4>
            <h3>21.09.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>