<!DOCTYPE html>
<html>
<head>
    <title>Na Fali Słowa - Siódmy wagon</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Siódmy wagon</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Zaprosił Tuwim mnie do wagonu,
<br>zostało przecież tylko pięć minut,
<br>spokojnie pragnę dotrzeć do domu,
<br>a tych wagonów jak stąd do Rzymu.
<br>
<br>I który wybrać? Co tam się trafi?
<br>Tak, żeby podróż zleciała szybko,
<br>„w siódmym dębowe stoły i szafy”,
<br>już maszynista zarzucił grzywką.
<br>
<br>Dobra, już dobra, wsiadam z mozołem,
<br>walizka, plecak, trzy reklamówki,
<br>pociąg się toczy koło za kołem,
<br>klamka zapadła, nie ma wymówki.
<br>
<br>Najpierw zajęłam miejsce przy oknie,
<br>w przedziale siedział przystojny panicz,
<br>uff jak gorąco, poczułam ogień,
<br>rozbudził we mnie obłęd do granic.
<br>
<br>Wpatrzona w stoły, szafy dębowe,
<br>myśli krążyły z prędkością orbit.
<br>Pan nie wychodził spod moich powiek,
<br>Może zajęty? A może wolny?
<br>
<br>Nagle poczułam jak pociąg pędzi,
<br>napięcie rosło, dudniło serce,
<br>a stół ogromny, potężny, tęgi
<br>szedł prosto na mnie i nie chciał skręcać.
<br>
<br>Lecz pan się zerwał na równe nogi
<br>i chwycił wielkie bydle w ramiona,
<br>poczułam ulgę i stan ten błogi,
<br>wtedy trafiła strzała Amora.
<br>
<br>Jestem Romeo, ja jestem Julia,
<br>a pociąg toczył koło za kołem,
<br>właśnie w Gorzowie zaczynam studia,
<br>Gorzów? O matko, jest moim domem.
<br>
<br>I niby tylko stoły i szafy,
<br>między meblami miłość rozkwitła,
<br>uczucie nie wiesz, kiedy się trafi.
<br>To wasza stacja, rzekł maszynista.
<br>
<br>Pociąg do niego i pociąg do niej 
<br>po torach pędzi w gorącym tonach,
<br>w miłości czasem wystarczy płomień,
<br>on ją pokochał i kocha ona. 
<br>
                    </div>
                </h5>
            <h3>26.11.2021</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>