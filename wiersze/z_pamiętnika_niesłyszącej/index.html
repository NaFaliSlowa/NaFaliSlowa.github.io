<!DOCTYPE html>
<html>
<head>
    <title>Na Fali Słowa - Z pamiętnika niesłyszącej</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika niesłyszącej</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Narysuję dźwięk gitary 
<br>grafitowym słów odcieniem,
<br>będzie rytmem bujnej fali,
<br>by na papier takty przenieść. 
<br>
<br>Wyobraźnią wymaluję 
<br>poszum morza i krzyk mewy 
<br>i nakreślę bladym piórem 
<br>wszystkich ptaków ranne śpiewy. 
<br>
<br>Nawet nie wiem czy wskazówka 
<br>wydobywa z siebie nuty
<br>i jak huczy mądra sówka, 
<br>kiedy wokół świat jest głuchy.
<br>
<br>Wyrzeźbione słone słowa
<br>wyrzucone z ust w pośpiechu
<br>wraz z fantazją stworzą obraz
<br>pełen szeptów i oddechów. 
<br>
<br>Nawet nie znam szmeru deszczu,
<br>kiedy łza po twarzy spływa,
<br>wtedy chowam gorycz w wierszu 
<br>i odkrywam lepszy wizaż.
<br>
<br>Przecież widzę cuda świata,
<br>czytam treści niezliczone,
<br>czasem cisza bardziej trafia
<br>i jest lepszym serca schronem.
<br>
                    </div>
                </h4>
            <h3>22.03.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>