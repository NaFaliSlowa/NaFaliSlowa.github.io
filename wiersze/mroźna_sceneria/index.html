<!DOCTYPE html>
<html>
<head>
    <title>Na Fali Słowa - Mroźna sceneria</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Mroźna sceneria</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Przyszedłeś w styczniu w białej koszuli,
<br>bez uczuć w geście, myśli i w słowie,
<br>chciałam cię tylko lekko utulić,
<br>a ty nie chciałeś wyjść z moich powiek.
<br>
<br>Pod baldachimem wdzięcznej koronki
<br>wszystko sztywniało od mroźnych ruchów,
<br>zastygły kwiaty i wszystkie pąki 
<br>pod kołdrą magii śnieżnego puchu.
<br>
<br>Przyszedłeś w płaszczu zimowej aury,
<br>białym obłędem usłałeś drogi,
<br>chciałam na pamięć wpoić twój zarys 
<br>tych wyczekanych przy oknie godzin.
<br>
<br>Lubię jak srogim powietrzem wnikasz
<br>aż krew buzuje w tańcu z dreszczami,
<br>wtedy się budzi oaza dzika,
<br>by ukrop duszy chłodem omamić.
<br>
<br>Przyszedłeś w styczniu w zimowych butach,
<br>prosto do serca wtargnęły żądze,
<br>choć jesteś zimnym draniem - to ufam,
<br>że kiedyś w morzu uczuć zabłądzę.
<br>
                    </div>
                </h5>
            <h3>14.01.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>