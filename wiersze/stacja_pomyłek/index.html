<!DOCTYPE html>
<html>
<head>
    <title>Na Fali Słowa - Stacja pomyłek</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Stacja pomyłek</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Stoi na stacji wielka pomyłka 
<br>stalowe nogi, żeliwne dłonie,
<br>a innym razem lekka jak piłka 
<br>muska raz usta, policzki, skronie.
<br>
<br>Słodzi na co dzień, chodzi z kwiatami 
<br>i chce przenosić góry nad morze,
<br>i tym maślanym wzrokiem wciąż mami
<br>tak, by w podróży do celu dotrzeć. 
<br>
<br>Nawet gdy dotrze to w szybkim tempie 
<br>zaczyna sapać, wykręcać myśli,
<br>potem odchodzi, bo niby lepiej 
<br>zacząć od nowa życiowy wyścig.
<br>
<br>Najpierw powoli ślimaczym ruchem 
<br>wnika w przestworza podróżujących,
<br>potem serwuje słowa czcze, puste 
<br>i na peronie losu wciąż błądzi.
<br>
<br>Myli pojęcia, uczucia, stany,
<br>odwraca oczy na przyszłość bytu,
<br>a nawet czasem chce lizać rany,
<br>by kajać gesty w gamie zachwytów.
<br>
<br>Wagonów miewa nawet ze trzysta
<br>w lokomotywie kłamstw oraz zdrady,
<br>lecz na pomyłkę najlepsza czysta,
<br>na trzeźwo ciężko tę zmorę strawić.
<br>
                    </div>
                </h4>
            <h3>10.09.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>