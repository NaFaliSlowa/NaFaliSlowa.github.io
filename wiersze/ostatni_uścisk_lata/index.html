<!DOCTYPE html>
<html>
<head>
    <title>Na Fali Słowa - Ostatni uścisk lata</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ostatni uścisk lata</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Tegoroczne lato skrzydłem mnie odziało
<br>udekorowało soczystą truskawką
<br>cząstkę marzeń sennych w końcu mi oddało
<br>namaściło duszę ekspresyjną dawką
<br>
<br>kwiatem różnobarwnym pachniały alejki
<br>kiedy kroczyliśmy w objęciach łubinu
<br>zafascynowani zapachem maciejki
<br>pragnęliśmy chociaż tych dziesięciu minut
<br>
<br>czerwiec drażnił zmysły słodząc podniebienie
<br>zadzierał sukienkę słonecznym promykiem
<br>flirtował namiętnie, spełniając życzenie
<br>wśród aury zielonej dopieszczał językiem
<br>
<br>w lipcu z morza szumem spacerowaliśmy
<br>bursztynowy dywan ścielił szlak miłości
<br>wtedy po raz pierwszy cel swój zdobyliśmy
<br>zachłyśnięci chwilą ,efektem bliskości
<br>
<br>a gorący sierpień dłońmi czesał włosy
<br>dając piękną różę, damę wszystkich kwiatów
<br>delikatnie splątał myśli, ciała, głosy
<br>ze zmysłową nutą letnich aromatów
<br>
<br>lecz wrzesień zakłada jarzębin korale
<br>sypiąc garścią liści zmienia porę roku
<br>a z przypływem czasu niczym morskie fale
<br>żegna babie lato z wielką łezką w oku
<br>
<br>choć jesień nas wita z pełnymi koszami
<br>nowych już doświadczeń, różnych możliwości
<br>to przepiękne lato ciągle będzie z nami
<br>bo wspomnienie o nim zawsze w sercu gości
<br>
                    </div>
                </h5>
            <h3>18.09.2018</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>