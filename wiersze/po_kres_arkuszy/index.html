<!DOCTYPE html>
<html>
<head>
    <title>Na Fali Słowa - Po kres arkuszy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Po kres arkuszy</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Zabierasz zmysły na najwyższe piętra
<br>zlizując chwili roziskrzone dreszcze,
<br>potrafisz dobę subtelnie upiększać,
<br>rozkwitam wierszem.
<br>
<br>Na półce doznań uśpione tęsknoty 
<br>wirują w tańcu, lubię ten koloryt,
<br>nagie spojrzenie i najczulszy dotyk 
<br>w śnie metafory.
<br>
<br>W wędrówce pieszczot, na szczycie obłędu 
<br>nasycaj myśli czułością anioła,
<br>każdą część ciała nieustannie wertuj 
<br>w spełnionych tomach.
<br>
<br>Rozpalasz ogień i podjudzasz lawę 
<br>za horyzontem nieznanej granicy,
<br>poczekaj chwilę, a znowu się zjawię 
<br>w postaci lwicy.
<br>
<br>I rozkołyszę każdej frazie słowa 
<br>tak, by poezja wsiąknęła w głąb duszy,
<br>a potem możesz mnie zwiedzać od nowa 
<br>po kres arkuszy.
                    </div>
                </h5>
            <h3>19.11.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>