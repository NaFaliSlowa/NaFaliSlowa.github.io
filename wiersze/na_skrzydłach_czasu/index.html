<!DOCTYPE html>
<html>
<head>
    <title>Na Fali Słowa - Na skrzydłach czasu</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Na skrzydłach czasu</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        Usiadła miłość na skrzydłach czasu
<br>w zwiewnej czerwonej sukience.
<br>Los do niej krzyczy: - Ty się nie frasuj,
<br>nie łam w przelocie serc, więcej.
<br>
<br>Nieusłuchana, zawsze na czele
<br>wnikasz w oazę chwil małych.
<br>- Ja nie chcę dużo, a wręcz niewiele,
<br>tylko nadzieję rozpalić.
<br>
<br>Strzałą Amora trafiam do ludzi,
<br>łaskoczę w brzuchu motyle.
<br>Wiesz ile muszę przy tym się trudzić?
<br>Że niby łamię aż tyle?
<br>
<br>Każdy mnie szuka, wiek nie gra roli
<br>i dzielnie czekam na warcie,
<br>czasem powodem łez jestem. Boli,
<br>lecz sklejam serca uparcie.
<br>
<br>No powiedz losie w czym jestem winna?
<br>Sprzyjam kobietom, mężczyznom,
<br>czasem upadam z deszczu, a rynna
<br>ukrywa ludzką naiwność.
<br>
<br>Nie chodzę w butach, na palcach niemal,
<br>bezdotykowo, bezwiednie,
<br>wszystko zaczynam tworzyć od zera.
<br>Byłam, i jestem, i będę.
<br>
                    </div>
                </h5>
            <h3>18.01.2024</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>