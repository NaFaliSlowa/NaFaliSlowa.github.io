<!DOCTYPE html>
<html>
<head>
    <title>Na Fali Słowa - Mów do mnie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Mów do mnie</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Strofa saficka)<br><br>
                        Mów do mnie nawet, gdy czarna godzina 
<br>odsłania nietakt i huśtawkę uczuć,
<br>wznieś ciche słowa, bo chwila nam mija
<br>w chaosie buszu.
<br>
<br>Bo przecież nie wiem o czym teraz milczysz 
<br>bez gestów, czynów i dialogu w słowie,
<br>a ja nie lubię tej panicznej ciszy 
<br>i łez spod powiek.
<br>
<br>Mów do mnie w złości, miłości, bez granic,
<br>wbrew wszystkim ludziom i na przekór życiu,
<br>zdołamy przecież ten moment ocalić,
<br>zdaniem mnie przytul.
<br>
<br>Krzycz ile możesz, powiedz co cię boli,
<br>przyjmę rozmowę pod skrzydło niemocy,
<br>nie każ w milczeniu siedzieć jak w niewoli,
<br>chcę poczuć dotyk.
<br>
<br>Mów do mnie zawsze, w harmonii i w kłótni,
<br>bo to uwalnia emocje spod piersi,
<br>cisza choć wdzięczna w powietrzu aż dudni 
<br>i dławi język.
<br>
                    </div>
                </h5>
            <h3>19.08.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>