<!DOCTYPE html>
<html>
<head>
    <title>Na Fali Słowa - Zamglone kadry</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Zamglone kadry</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        (Pantum)<br><br>
                        Między bujną trzciną a czystym jeziorem 
<br>mgła okryła płaszczem samotne oblicze,
<br>choć czas leczy rany, nie przestało boleć
<br>i za horyzontem nawet łez nie liczę.
<br>
<br>Mgła okryła płaszczem samotne oblicze,
<br>w zwierciadle tęsknota uroniła żale
<br>i za horyzontem nawet łez nie liczę,
<br>z goryczą niewiedzy most nadziei palę.
<br>
<br>W zwierciadle tęsknota uroniła żale,
<br>pod skrzydłem łabędzia świat zamknął powieki,
<br>z goryczą niewiedzy most nadziei palę,
<br>choć byłeś tak bliski, a jednak daleki.
<br>
<br>Pod skrzydłem łabędzia świat zamknął powieki,
<br>zgubiliśmy miłość za zakrętem wspomnień,
<br>choć byłeś tak bliski, a jednak daleki,
<br>los zatarł ślad marzeń, ciebie nie zapomnę.
<br>
<br>Zgubiliśmy miłość za zakrętem wspomnień,
<br>choć czas leczy rany, nie przestało boleć,
<br>los zatarł ślad marzeń, ciebie nie zapomnę
<br>między bujną trzciną a czystym jeziorem.
<br>
                    </div>
                </h5>
            <h3>13.11.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>