<!DOCTYPE html>
<html>
<head>
    <title>Na Fali Słowa - W płomieniach uczuć</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">W płomieniach uczuć</h1>
                <h2 class="no-margin">Aneta Jasłowska</h2>
                <h5>
                    <div class="fakeimg tekst" style="padding: 20px;">
                        
                        W płomiennym uścisku wstrzymujesz ruch ziemi 
<br>i wnikasz spojrzeniem po granice żądzy,
<br>a dreszcz od dotyków w omdleniu aż błądzi,
<br>potrafisz pieszczotą doznania dotlenić.
<br>
<br>Najpierw żarem westchnień wędrujesz po ciele,
<br>naznaczasz językiem każdy skrawek pragnień,
<br>a potem zachłannie czułe słowa kradniesz 
<br>i wnikasz z zachwytem dosadniej i śmielej.
<br>
<br>Ogień naszych scaleń przenika powietrze 
<br>i wypełnia duszę obłędem w źrenicach,
<br>czas tylko wskazówki w tym tańcu ucisza,
<br>a my wciąż spragnieni szukamy dróg jeszcze,
<br>
<br>by zabłądzić w sobie płomiennym muśnięciem
<br>i zamknąć dwa serca w satynie pościeli,
<br>jesienną nostalgię gestem rozanielić 
<br>czując rozkosz w dłoniach na zawsze i wszędzie.
<br>
                    </div>
                </h5>
            <h3>14.11.2023</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>