<!DOCTYPE html>
<html>
<head>
    <title>Na Fali Słowa - Z pamiętnika platonicznej miłości</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Z pamiętnika platonicznej miłości</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Wymyśliłam ciebie przy porannej kawie,
<br>gdy aromat drażnił każdy zmysł bez reszty,
<br>może kiedyś przyjdziesz, staniesz się jedwabiem 
<br>i rozrzucisz wokół wygłodzone szepty.
<br>
<br>Jesteś jak mgła świtu i słońce w zachodzie,
<br>rosa pełna blasku czy deszcz nieuchwytny,
<br>okaz pełen cudów w poezji i prozie,
<br>bez pretensji w głosie czy życiowych intryg.
<br>
<br>Nie wiem jak wyglądasz, jak smakuje dotyk,
<br>czy otwierasz oczy w nocnej scenografii,
<br>gdy chwila rozkłada pełne gestów wzloty
<br>w namiętnym oddaniu, by do raju trafić.
<br>
<br>Wymyśliłam ciebie w tęsknocie za ciepłem,
<br>by zapalić płomień najszczerszej miłości,
<br>rozłożyłeś życiu upojną ekspresję,
<br>my jak jedność duszy, ale ciałem obcy.
<br>
<br>I choćbym tak miała do kresu istnienia
<br>być iluzją uczuć w realnym spojrzeniu,
<br>niechaj wyobraźnia myśl nadal dotlenia
<br>przybliżając wizje do wspólnego celu.
<br>
<br>Jesteś tańcem morza, przypływasz wraz z falą,
<br>choćbym chciała złapać, cofasz się bezwładnie,
<br>horyzontem myśli i odwieczną marą,
<br>oazą natchnienia i sezamem pragnień.
<br>
<br>Wymyśliłam ciebie, by w wierszach nas schować
<br>i rozbudzić wiosnę w każdej frazie zdania,
<br>niech kipią spełnieniem platoniczne słowa,
<br>które uwielbiamy codziennie pochłaniać.
<br>
                    </div>
                </h6>
            <h3>20.02.2020</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>