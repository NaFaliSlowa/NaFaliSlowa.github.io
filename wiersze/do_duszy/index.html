<!DOCTYPE html>
<html>
<head>
    <title>Na Fali Słowa - Do duszy</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Do duszy</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        (Oda)<br><br>
                        Duszo moja ty jesteś jak pióro wśród wierszy,
<br>w atramencie zażywasz pełne fraz kąpiele,
<br>szukasz weny wśród kwiatów i w ogrodzie węszysz,
<br>raz cię budzi zew gwaru, innym razem szelest. 
<br>Duszo moja ty jesteś jak pióro wśród wierszy.
<br>
<br>Duszo moja ty jesteś akordem muzyki,
<br>struną szeptów, melodią, pocałunkiem dźwięków 
<br>i bez ciebie, zapewniam, jestem przecież nikim,
<br>z tobą wszystkie pomysły rozkwitają w sercu.
<br>Duszo moja ty jesteś akordem muzyki.
<br>
<br>Duszo moja, jedyna, tyś zwierciadłem oczu
<br>i odbiciem sumienia wśród wierszy w zeszycie,
<br>chociaż ciebie nie widzę, lecz słyszę tembr głosu,
<br>gdy wypełniasz po brzegi miłością źrenice.
<br>Duszo moja, jedyna, tyś zwierciadłem oczu.
<br>
                    </div>
                </h6>
            <h3>19.02.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>