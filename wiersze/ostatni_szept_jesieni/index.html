<!DOCTYPE html>
<html>
<head>
    <title>Na Fali Słowa - Ostatni szept jesieni</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Ostatni szept jesieni</h1>
                <h2 class="no-margin">Aneta Jasłowska</h2>
                <h6>
                    <div class="fakeimg tekst" style="padding: 20px;">
                        
                        Spotkałam dzisiaj w lesie jesienną dziewczynę,
<br>pod baldachimem liści skrywała tęsknoty,
<br>pisała smutne wiersze rdzawo-zlotym rymem,
<br>choć zapał do poezji z czasem jakby ostygł.
<br>
<br>Siedziała tuż przy wrzosach na skraju polany,
<br>korale jarzębiny zwisały nad głową,
<br>a przyjaciółkę wenę dokarmiała łzami,
<br>by wskrzesić zatracone w beznadziei słowo.
<br>
<br>Spotkałam dzisiaj w lesie jesienną dziewczynę,
<br>pod parasolem ciszy chowała sens życia, 
<br>wszystkie zwątpienia losu popijała winem,
<br>wiatr pełen sentymentów na kolanach przysiadł.
<br>
<br>Jakby żegnała słońca ostatnie promienie,
<br>wsłuchana w rytm przyrody między snem a jawą,
<br>pragnęła lotne szczęście do edenu przenieść,
<br>by czas zatrzymać w dłoniach, nieustannie marząc.
<br>
<br>Spotkałam dzisiaj w lesie jesienną dziewczynę,
<br>w zwierciadle jej spojrzenia umarł blask latarni,
<br>to przecież jesień życia, usta blado-sine 
<br>zamilkły, już oddycha scenariuszem czarnym.
<br>
                    </div>
                </h6>
            <h3>06.09.2022</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>