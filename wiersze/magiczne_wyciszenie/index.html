<!DOCTYPE html>
<html>
<head>
    <title>Na Fali Słowa - Magiczne wyciszenie</title>
    <link rel="stylesheet" href="/style.css">
</head>
<body>
    <div id="logo"></div>
    <div class="row">
        <div id="spis"></div>
        <! +++++++++++++++++ –>
        <div class="midcolumn">
            <div class="card" style="padding-top:5px; padding-bottom:5px">
                <h1 class="no-margin">Magiczne wyciszenie</h1>
                <h2 class="no-margin">Aneta Jasłowska</h2>
                <h4>
                    <div class="fakeimg tekst" style="padding: 20px;">
                        
                        Niech biały obrus myśli rozjaśni,
<br>gałązka świerku będzie nadzieją.
<br>Niech przymknie oko świat pełen waśni,
<br>magię po kątach subtelnie siejąc.
<br>
<br>Niech barszcz z uszkami miłość rozleje,
<br>nakarmi śmiechem gości przy stole.
<br>A karp złocisty jak Pan z Betlejem,
<br>wiarę odkryje spod ciemnych rolet.
<br>
<br>Niech sianko będzie dostatkiem chwili,
<br>urodzajnością na przyszłe losy.
<br>W powietrzu niechaj kolęda kwili
<br>i w duszy smutek melodią płoszy.
<br>
<br>Niechaj choinka czaruje wdziękiem,
<br>kreując planom barwne kolory.
<br>Grono najbliższych najlepszym lekiem,
<br>który złagodzi codzienną gorycz.
<br>
<br>Kiedy opłatek będzie w zasięgu,
<br>a pierwsza gwiazda spadnie w ramiona,
<br>pozycję w sercu szybko rezerwuj, 
<br>usłysz w oddali słowa anioła.
<br>
<br>Życzę spokoju, zdrowia, spełnienia,
<br>refleksji minut i wiary w ludzi.
<br>Każdą sekundę w życiu doceniaj
<br>i spraw, by uśmiech nie schodził z buzi.
                    </div>
                </h4>
            <h3>24.12.2018</h3>
            </div>
        </div>
        <! +++++++++++++++++ –>
        <div class="rightcolumn"></div>
    </div>
    <div class="leftcolumn"> </div>
    <script src="/script.js"></script>
</body>
</html>